༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5793
30073
རྗེ་བཙུན་ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
kun dga' grol mchog gi phyi nang gsang gsum gyi rnam thar
Author
ཀུན་དགའ་གྲོལ་མཆོག་
kun dga' grol mchog
Descriptor
Original Publication
Place
pe cin
Publisher
mi rigs dpe skrun khang
2005
Date
Total Volumes
Current Volume (of total)
Number of TBRC Introductory Pages
Number of Introductory Pages
Number of Text Pages
TBRC Scanning Information
584
scanned at m/s satluj infotech images, e-45, sector 27 noida,
district gautam buddha nagar, u.p. 201301 via new delhi, india
for the tibetan buddhist resource center, 150 w 17th st., new york
city, ny 10011, usa 2006



Rje btsun Kun-dga-grol-mchog gi phyi nan gsari gsum gyi rnam thar ....
LC Control Number: 2005322250
Type of Material: Book (Print, Microform, Electronic, etc.)
Personal Name: Kun-dga'-grol-mchog, Jo-nan-pa, b. 1507.
Main Title: Rje btsun Kun-dga'-grol-mchog gi phyi nan gsan gsum gyi mnam thar /
Kun-dga'-grol-mchog gi brtsams.
Variant Title: Chinese title on p. 4 of cover: Gong-ga zhuo que zhuan
Portion of Title: Kun-dga'-grol-mchog gi phyi nan gsan gsum gyi rnam thar
Edition Information: Par thens 1.
Published/Created: Pe-cin : Mi rigs dpe skrun khan, 2005.
Description: 2, 584 p., [1] p. of plate : ill. ; 21 cm.
ISBN: 7105070749
Summary: Autobiography of the Jo-nan lama,
Notes: In Tibetan
Subjects: Kun-dga'-grol-mchog, Jo-nan-pa, b. 1507.
Jo-nan-pa lamas--China--Tibet--Biography,
Tibet (China)--Biogarphy.
LC Classification: BQ968.A-ZU (IV: .XA6-xZ)+
Overseas Acq. No.: Ch-Tib-2005-322250; 16
Repro./Stock No.: Library of Congress -- New Delhi Overseas Office Rs590.00
Geog. Area Code: a-cc-ti
Quality Code: Icode



e། ། རྗེ་བཙུན་ཀུན་དགའ་གྲོལ་མཆོག་གི་
ཕྱི་ནང་གསང་གསུམ་གྱི་རྣམ་ཐར།
ཀུན་དགའ་གྲོལ་མཆོག་གིས་བརྩམས།
མི་རིགས་དཔེ་སྐྲུན་ཁང་།
༧ 30+༢



、
S
比一比
了。
」
* Aer主
家,
LPS:



རྗེ་བཙུན་ཀུན་དགའ་གྲོལ་མཆོག་གི་ཕྱི་
ནང་གསང་གསུམ་གྱི་རྣམ་ཐར།
ཀུན་དགའ་གྲོལ་མཆོག་གིས་བརྩམས།
མི་རིགས་དཔེ་སྐྲུན་ཁང༌།



དཔེ་སྐྲུན་གསལ་བཤད།
རྗེ་བཙུན་ཀུན་དགའ་གྲོལ་ཆོག་གི་ཕྱི་ནང་གསང་གསུམ་གྱི་རང་རྣམ་འདི་
ཉིད་རྩོམ་འབྲིའི་དུས་ཚོད་ཅུང་སྔ་ཙམ་ཡིན་པའི་ཁར་ད་རེས་དཔེ་སྐྲུན་སྐབས་ང་
ཚོར་མ་ཡིག་དཔེ་ཆ་ངོ་མ་ལག་སོན་མ་ཐུབ་ཁར་དུས་ཐུང་བྲེལ་ཆེའི་དབང་གིས་
ཞུ་དག་གཏོང་བའི་ནང་མངོན་གསལ་དོད་པ་དང་། གདེང་ཚོད་ཡོད་པའི་
ཡིག་ནོར་རིགས་གང་ཐུབ་ཀྱིས་བཅོས་པ་ལས་དོགས་ཡོད་དང་། ཧ་མ་གོ་བའི་
རིགས་རྣམས་མོན་ཡུལ་རྡོར་གཅོད་ཀྱི་ཟླ་རུ་འགྱུར་བར་དོགས་ནས་སོར་བཞག་
བགྱིས་ཡོད་པས་རྒྱ་ཆེའི་ཀློག་པ་པོ་དང༌། མཁས་པ་ལྷན་རྒྱས་ནས་སྐྱོན་སེལ་
དགེ་སྤེལ་ལ་སྨན་པའི་རྣམ་དཀར་གྱི་དགོངས་འཆར་ལྷུག་སྩོལ་ཡོང་བའི་རེ་བ་
སྙིང་དབུས་ནས་ཞུ་རྒྱུ་དང་བཅས།
མི་རིགས་དཔེ་སྐྲུན་ཁང་ནས།



དཀར་ཆག
བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ། ............ (1)
རྣམ་ཐར་གྱི་དཔེ་རྫི་སྔོན་རབས་རྗེས་དྲན། ……..…........…...... (16)
རྗེ་བཙུན་ཀུན་དགའ་གྲོལ་མཆོག་གི་རྣམ་ཐར་སྐལ་བཟང་
དད་པའི་ཤིང་རྟ་འདྲེན་བྱེད། ..…... ........ (21)
རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད་ཀྱི་འཕྲོས་
ཟུར་འདེབས་མཛེས་རྒྱན།.....….….……..….....…..…….. (179)
རྣམ་ཐར་ཡང་རྒྱན་ནོར་བུའི་ཕྲ་བཀོད། .......…..…......... (209)
རྣམ་ཐར་སྤེལ་རྒྱན་ནོར་བུའི་དོ་ཤལ། .....…............…….. (267)
རྣམ་ཐར་མཚར་རྒྱུན། .........
..................... (288)
མྱོང་བ་རྒྱན་གྱི་མེ་ཏོག་ཅེས་བྱ་བ་ཐུན་མོང་གི་སྒོའི་རྣམ་ཐར། ... (320)
མྱོང་བ་རྒྱན་གྱི་མེ་ཏོག་ཅེས་བྱ་བ་ཐུན་མོང་མ་ཡིན་པའི་རྣམ་ཐར། །
. ..... (377)
པཎྜི་ཏ་འབར་བའི་གཙོ་བོའི་རྟོགས་པ་བརྗོད་པའི་ཡལ་འདབ།
.…….......…. (405)
སློབ་དཔོན་ནག་པོ་སྤྱོད་པའི་རྟོགས་པ་བརྗོད་པའི་ཡལ་འདབ། .........
...... (434)
ར་ཏན་བྷ་ཧུ་ལའི་རྟོགས་པ་བརྗོད་པའི་ཡལ་འདབ། .....……….. (487)
རོང་ཟོམ་ཆོས་ཀྱི་བཟང་པོའི་རྟོགས་པ་བརྗོད་པའི་ཡལ་འདབ། ... (492)



2
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འབབ་རོམ་པ་དར་མ་དབང་ཕྱུག་གི་རྟོགས་པ་བརྗོད་པའི་ཡལ་འདབ། .….….
..………………. (498)
ཨ་ཝ་དྷུ་ཏི་པ་འོད་ཟེར་དཔལ་གྱི་རྟོགས་པ་བརྗོད་པའི་ཡལ་འདབ། །
……………………………… (512)
ཞང་འབྲུག་སྒྲ་རྒྱལ་མཚན་གྱི་རྟོགས་པ་བརྗོད་པའི་ཡལ་འདབ། ..…………
........ (516)
གཉོས་རྒྱལ་བ་ལྷ་ནང་པའི་རྟོགས་པ་བརྗོད་པའི་ཡལ་འདབ། ... (523)
ཀུན་མཁྱེན་སངྒྷ་བྷ་དྲའི་རྟོགས་པ་བརྗོད་པའི་ཡལ་འདབ། .…… (545)
འཇམ་དབྱངས་བཀྲ་ཤིས་དཔལ་ལྡན་གྱི་རྟོགས་པ་བརྗོད་པའི་ཡལ་འདབ།
… (559)
པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་པ་བརྗོད་པའི་ཡལ་འདབ། .
.……………………… (569)
བསྟོད་ཚོགས་བཀྲ་ཤིས་ཡལ་འདབ་ཅེས་བྱ་བ་བཞུགས་སོ།། ..…. (582)



༄༅ ། ། བརྩམས་ཆོས་མ་ལུས་པའི་
སྔོན་དུ་འགྲོ་བའི་ཡི་གེ །
༄༅། ། དྷརྨཱ་པུཏྤ་ག་ཏཾ། བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ་བྲི་
བར་བྱ་ཏེ། འགའ་ཞིག་གིས་སྨྲ་བ་འདི་རྣམས་སུས་བྱས། བདག་གིས་སོ། །
ཁྱོད་སུ། རིགས་གང་
། སྐྱེས་པའི་ས། མིང་ཅི། ལན་བརྗོད་པ། རིགས་སེ་
ཁྱུང་གཉག སྐྱེས་པའི་ས་གློ་བོ་སྨོན་ཐང་། མིང་ལ་བྱ་བཏང་ཡན་པ་བློ་
བདེའོ། ། ཁྱོད་ཀྱི་བླ་མ་སུ། སྐྱེ་བ་འདིར་ནི། རྒྱ་སྒོམ་ལེགས་པ་རྒྱལ་མཚན་
ཏེ། གང་ཆོས་ཀྱིས་སྦྲེལ་བའི་བླ་མ་དྲུག་ཅུ་རྩ་མཆིས་པ་ཀུན་ཀྱང་རྒྱ་སྒོམ་གཅིག་
པུར་ངོ་བོ་གཅིག་པ་མ་གཏོགས་ཐ་དད་པར་ནི་མི་འཛིན་ནོ། ། ཆོས་ནི་གང་།
སྤྱིར་ཤངས་པའི་བཀའ་རྒྱུད་ལ་སྙིང་ཕུར་བཏབ་མོད། ཐོས་པའི་ཆོས་ཇི་སྙེད་
པ་མཐའ་དག་ཀྱང་དེའི་ཚུལ་དུ་འདུས་པ་ལས། རྣམ་རྟོག་གི་རྒྱུ་ཤན་མི་བྱེད་
དོ། ། ཉམས་སུ་ལེན་པའི་ངོ་བོ་ནི་གང་། ཅི་སྣང་སྒྱུ་མའི་ལམ་མོ། ། འོ་ན་
རྩོམ་པའི་ཚུལ་འདི་དག་ལ་ཀླན་ཀ་མེད་དམ་ཞེ་ན། མ་མཆིས་ཏེ། བདག་ལས་
གོང་དུ་སོན་པས་ཡི་གེ་འདི་དག་གཟིགས་པ་ན་དགྱེས་པ་བསྐྱེད་པའང་སྲིད་
ལཿ སྐྱོན་གྱི་ཆ་ལ་མི་དགྱེས་པར་མི་མཛད་དེ། ། སྐྱེས་བུ་དམ་པ་རྣམས་ནི་སྐྱེ་



2
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བར་བཟོད་ལ། འགག་པར་ཡང་བཟོད། འཁོར་བར་ཡང་བཟོད་ལ། མྱ་
ངན་ལས་འདས་པར་ཡང་བཟོད། དག་པར་ཡང་བཟོད། མ་དག་པར་ཡང་
བཟོད་པ། དེའི་ཕྱིར་འཇིགས་པ་མེད་ལ། བདག་དང་མཉམ་པ་དག་ཡི་གེ་
འདི་རྣམས་ཀྱི་སྟེང་ནས་བསགས་པའི་དབང་གི་སྐྱོན་གྱི་ཆ་ཤས་དག་དོར་ནས།
ཡོན་ཏན་གྱི་ཆ་དག་དང་དུ་ལེན་པར་གྱུར་པ་ལ། བདག་ལས་དམན་པ་དག་
གིས་ཡི་གེ་འདི་དག་མཐོང་བ་ལ་བརྟེན་ནས། གྲུབ་པའི་སྐྱེ་བོ་འདི་ལྟ་བུ་ཞེས་
ཡིད་ཆེས་དང་བའི་དད་པའི་སྤུ་ཟིང་བའམ། གནས་ལུགས་ཀྱི་དོན་མ་མཐོང་
བ་ལ་བརྫུན་དུ་བཟློ་བའི་ཟོག་རྫུ་མཁན་ཅིག་སྙམ་པའི་ཐེ་ཚོམ་གྱི་དྲ་བའི་འཕྱ་
མོར་སྤྱོད་པའམ། བདུད་ཀྱིས་ཁྱེར་བའི་བསྙོན་ཏོལ་ཅན་ནོ་ཞེས་ཡིད་ལྷག་པར་
འཁུ་བ་བྱུང་བ་ཡང་སྲིད་མོད་ཀྱང་། དད་པ་ཅན་མོས་གུས་ལམ་པ་དག་དང་
བའི་ཡིད་ཅན་དུ་འབྲེལ་བ་འཇོག་པའི་ཕྱིར་རམ། ཐེ་ཚོམ་དུ་སྤྱོད་པ་དག་རིང་
མོ་ཞིག་ནས་ཐེ་ཚོམ་གྱི་འཆིང་བ་ལས་གྲོལ་བར་བྱ་བའི་དོན་ནམ། ཆེས་མ་
རངས་པ་ཀུན་ལའང་མ་འོངས་པའི་ཚེ་རྗེས་སུ་འཛིན་པའི་སྣོད་སྒྲུབ་པའི་ཆེད་དུ་
ན། དད་ཀྱང་རུང་། ཐེ་ཚོམ་དུ་གྱུར་ཀྱང་རུང་། ཆེས་མི་དད་ཀྱང་རུང་།
ཡོངས་ལ་བསྟན་པར་བྱའོ། ། བདག་གི་སྨྲ་བ་འདི་རྣམས་སོ་སོའི་སྐྱེ་བོ་བགྱིས་
པའི་དབང་ལས། རྣམ་པ་ཐམས་ཅད་དུ་སྐྱོན་མེད་པར་ཡང་ཁས་མི་ལེན་ལ།
རང་གིས་ཉམས་མྱོང་ཡི་གེར་བྲིས་པའི་ཕྱིར། དཔེ་སྣ་ཚོགས་བསགས་པའི་དུམ་
བུབསྒྲིགས་པ་ལས་ཀྱང་ཁྱད་པར་དུ་གྱུར་པ་ཙམ་མོ། ། མདོར་ན་བརྗོད་བྱ་
གནས་ལུགས་ཀྱི་དོན་མངོན་དུ་གྱུར་པ་ན། རྗོད་བྱེད་ཀྱི་ཚིག་སྦྱོར་རྣམས་
གཟིངས་དང་འདྲ་བར་ཤེས་པར་བྱ་སྟེ་ས་སྐམ་ལ་གཟིངས་ཀྱི་བགྱི་བ་མི་གནས་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
པའི་དཔེས། གནས་ལུགས་ཀྱི་དོན་མ་སྦྱོར་ན་ཚིག་ལ་དོན་མེད་དོ། ། དེའི་
ཕྱིར་ནང་ལ་གཞོལ་བའི་བསམ་གཏན་པ་མཐའ་དག་གིས་དོན་ལ་བལྟ་བར་བྱ་ཡི།
ཚིག་ལ་མཚེལ་བའི་རྟོག་གེ་པའི་རྗེས་སུ་འབྲང་བ་ཡང་གཏན་མ་ཡིན་ནོ། །
ཞེས་ཤེས་པར་བྱས་ནས་དོན་ལ་སྟོན་པའི་ངག་འདི་དག་ལ་ནན་ཏན་དུ་གྱིས་
ཤིག་ཀཱ་ཡེ། བརྩམས་ཆོས་མ་ལུས་པའི་སྔོན་དུ་འགྲོ་བའི་ལི་ཁི་ཏཾ།། །།
གང་ཞིག་སྐྱེ་བ་འདིར་ཆོས་ཀྱི་དྲིན་གྱིས་བསྐྱངས་པའི་བླ་མ་རྣམས་ལ་
བསྟོད་པ་པདྨ་དཀར་པོའི་ཆུན་པོ་ཞེས་བྱ་བ་བླ་མ་ཇི་སྙེད་པའི་བདེ་བ་ཆེན་པོའི་
སྐུ་གཅིག་པུ་རྒྱ་སྒོམ་སྦས་པའི་རྣལ་འབྱོར་ལ་གཉིས་སུ་མེད་པར་ཕྱག་འཚལ་
ལོ། ། ཀུན་ཏུ་སྤྱོད་པ་རབ་གཙང་ཞིང་། །ཉིན་མཚན་ཁོར་མོར་ཐུན་བཞིའི་
ལམ། ། གཡེངས་བས་སྐད་ཅིག་མི་རྫི་བའི། ། ཀུན་དགའ་མཆོག་གྲུབ་ལ་
ཕྱག་འཚལ། ། མང་ཐོས་ཚུལ་གནས་སྒོམ་པ་ཡིས། ། དལ་འབྱོར་སྙིང་པོ་ལེན་
མཛད་ཅིང་། ། ཉམས་མྱོང་རྟོགས་པའི་གཟི་འོད་འཕྲོ། ། ཡོན་ཏན་དཔལ་
བཟང་ལ་ཕྱག་འཚལ། ། གང་གིས་དུས་གསུམ་མཛད་པའི་ཆ། ། ས་སྐྱ་པཎ་
ཆེན་རིང་ལུགས་ལས། ། ཅུང་ཟད་ཙམ་ཡང་མི་འདའ་བའི། ། བསོད་ནམས་
ལྷུན་གྲུབ་ལ་ཕྱག་འཚལ། ། གནས་ལྔ་རིག་པའི་གཞུང་ལུགས་ལ། ། ཆགས་
ཐོགས་གང་ཡང་མི་མངའ་བའི། ། ཡོངས་ལ་སྦྱངས་པའི་པཎྜི་ཏ། ། དཔལ་
ལྡན་ཚུལ་ཁྲིམས་ལ་ཕྱག་འཚལ། ། སྙིང་རྗེས་གཞན་དབང་ཉིད་གྱུར་ཏེ། །
དམན་འགྲོའི་ཕ་མ་བརྩེ་བའི་བཤེས། ། རང་ཤ་སྟེར་ལ་མི་ཞུམ་པའི། ། ཤེས་
རབ་དཔལ་འབྱོར་ ལ་ ཕྱག་ འཚལ། །རྒྱ་བོད་ གཞུང་ལུགས་མཐའ་ཡས་
པའི། ། ཚིག་འབྲུ་གསལ་བའི་ཡི་གེའི་གཟུགས། ། གང་གི་ཐུགས་ལ་ཉེར་



4
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འཇེན་པའི། ། དོན་ཡོད་གྲུབ་པ་ལ་ཕྱག་འཚལ། ། གངས་ཅན་ལྗོངས་ཀྱི་སྙན་
དབང་མཁན། ། གང་གིས་འགྲན་པའི་ཟླ་བྲལ་ཞིང་། ། དབྱངས་ཅན་ཡིད་ཀྱི་
འདོད་འཇོ་བ། ། ཤཱཀྱ་རྒྱལ་མཚན་ལ་ཕྱག་འཚལ། ། བྱང་ཆུབ་ཐུགས་གཉིས་
ལེགས་འབྱོངས་པའི། ། ཀུན་གྱི་བླ་མར་རབ་བསྐུར་ནས། ། ཕྲིན་ལས་མཁའ་
ཁྱབ་ཉིད་གྱུར་པའི། ། སངས་རྒྱས་རིན་ཆེན་ལ་ཕྱག་འཚལ། ། དོན་གཉེར་
འདུས་པའི་རེ་སྐོང་བའི། ། དབང་ལུང་གདམས་པའི་སྒོ་ཕྱེ་ནས། ། ཕྱག་
བཞེས་འཁྲུལ་མེད་ལེགས་སྟོན་པའི། ། ལྷ་མཆོག་སེང་གེ་ལ་ཕྱག་འཚལ། །
དམ་ཅན་སྲུང་མ་རྒྱ་མཚོའི་ཚོགས། ། རྒྱལ་བའི་བཀའ་ལས་མི་འདའ་བར། །
བྲན་དུ་འཁོལ་ནུས་ཀུན་དུ་བཟང་། ། ཆོས་ཀྱི་ཉི་མ་ལ་ཕྱག་འཚལ། ། གནས་
གསུམ་བགྲོད་པའི་རི་པའི་གཙོ། ། གསང་སྤྱོད་ལྡུམ་བུའི་རྣལ་འབྱོར་པ། །
ནང་ལ་བཞོལ་བའི་སྐུ་ས་ལི། ། བསོད་ནམས་རྒྱལ་མཚན་ལ་ཕྱག་འཚལ། །
རབ་དགྱེས་ སྤྱན་ དང་འཛུམ་ ཞལ་ གྱི། ། ཡིད་བདེའི་ ཤིང་ རྟ་ ཉེར་དྲངས་
ནས། ། བཀའ་གདམས་ཆོས་འབྱོར་རྒྱས་མཛད་པ། ། དགེ་འདུན་རྒྱ་མཚོ་ལ་
ཕྱག་འཚལ། ། ལྷ་རིགས་རྒྱལ་པོའི་སྲས་སུ་འཁྲུངས། ། བྱམས་བརྩེའི་རབ་
ཞིའི་ངང་ཚུལ་ཅན། ། གཞན་ལ་ཕན་པར་རྗེས་དགོངས་པ། ། བློ་བཟང་
བསྟན་པ་ ལ་ ཕྱག་ འཚལ། ། བཀའ་ བརྒྱུད་ བསྟན་ པའི་ སྲོག་ ཤིང་མཆོག
དཔལ་ལྡན་འབྲུག་པའི་རིང་ལུགས་ལ། ། འཆི་མེད་བརྙེས་པའི་རིག་འཛིན་
དབང་། ། ངག་དབང་ཆོས་རྒྱལ་ལ་ཕྱག་འཚལ། ། ཡབ་རྗེ་ཚུལ་བཞིན་མཉེས་
མཛད་ནས། ། ཞལ་གྱི་བུམ་པ་ཀུན་གསོལ་ཏེ། ། སྒྲུབ་བརྒྱུད་བསྟན་པ་སྤེལ་ལ་
བརྩོན། ། ཝ་གི་ཤྭ་རི་ལ་ཕྱག་འཚལ། ། སྙན་གྲགས་ལྷ་ཡི་རྔ་བོ་ཆེ། ། ཕྱོགས་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
5
བཅུར་སྒྲོག་པའི་དཔལ་ཡོན་ཅན། ། ལུང་རིགས་ཚུལ་ལ་སྦྱོང་མཛད་པའི། །
ངག་དབང་ནོར་བུ་ལ་ཕྱག་འཚལ། ། སངས་རྒྱས་ཀུན་གྱི་ཕྲིན་ལས་པ། ། ཀརྨ་
པ་ཡི་ཕྲིན་ལས་པར། ། གང་གི་བཀའ་ཡི་རྗེས་གནང་བ། ། ཕྱོགས་ལས་རྣམ་
རྒྱལ་ལ་ཕྱག་འཚལ། ། གང་གི་བདག་གི་སེམས་ཀྱི་གསང་། ། ཕྱག་རྒྱ་ཆེ་ལ་ངོ་
སྤྲོད་པའི། ། བཀའ་དྲིན་ཉེ་བར་བསྩལ་བའི་མགོན། ། ཆོས་ཀྱི་རྒྱ་མཚོ་ལ་ཕྱག་
འཚལ། ། ཚེ་འཛིན་དབང་པོའི་འཆི་མེད་བཅུད། ། ཡོངས་སུ་བསྩལ་བའི་
བཤེས་གཉེན་མཆོག ། གནས་བརྟན་རྒན་པོ་སྐྱེ་དགུའི་བདག ། བཀྲ་ཤིས་
དཔལ་བཟང་ལ་ཕྱག་འཚལ། ། གསན་པ་རྒྱ་མཚོའི་དབུས་བཞུགས་ཤིང་། །
གདུལ་བྱའི་རེ་སྐོང་ནོར་བུའི་མཛོད། ། ཆོས་ཚུལ་དུ་མའི་གདེངས་ཀ་ཅན། །
རིན་ཆེན་རྒྱལ་མཆོག་ལ་ཕྱག་འཚལ། ། ཇི་སྙེད་བླ་མ་མ་ལུས་པའི། ། ཡེ་ཤེས་
ཆེན་པོ་ཉིད་གྱུར་ཏེ། ། ཀུན་གྱི་ཁྱབ་བདག་གཅིག་པུ་པ། ། རྒྱ་སྒོམ་ལེགས་
རྒྱལ་ལ་ཕྱག་འཚལ། ། ཤིན་ཏུ་བསྒྲེས་པའི་མཐར་སོན་ཞིང་། ། ཆེ་མཆོག་དུ་
མས་བསྔགས་པའི་གནས། ། བསྒྲུབ་པའི་དབྱར་དམ་རབ་བརྟན་པའི། །
བསམ་གཏན་དཔལ་བཟང་ལ་ཕྱག་འཚལ། ། རིག་པ་སེང་གེའི་ང་རོ་ཡི། །
ཕས་རྒོལ་གླང་པོའི་དྲེགས་འཇོམས་ཤིང་། ། བརྩོད་པའི་ཁྱུ་མཆོག་ཆེན་པོ་
པ། ། བློ་གྲོས་བཟང་པོ་ལ་ཕྱག་འཚལ། ། ཕྱག་རྫོགས་ཆུ་བོ་གཉིས་འདུས་
ཤིང་། ། ལམ་སྲོལ་རིན་ཆེན་འབྱེད་མཛད་ཅིང་། ། སྡེ་བརྒྱད་ལས་ལ་བསྐུལ་
ནུས་པ། ། ནོར་བུ་རིན་ཆེན་ལ་ཕྱག་འཚལ། ། བརྒྱད་ཁྲི་བཞི་སྟོང་ཆོས་ཀྱི་
སྒོ། ། ཡི་གེ་དྲུག་མར་ལེགས་བསྡུས་ནས། ། ཡོངས་ལ་ཐར་པའི་ལམ་སྟོན་
པའི། ། རཏྣ་བྷ་དྲ་ལ་ ཕྱག་ འཚལ། ། རྒྱལ་སྲས་ ས་ བཅུའི་ དབང་ ཕྱུག་



ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གིས། ། ཞལ་ལུང་སེམས་འབྲེལ་ཇི་བཞིན་དུ། ། རིགས་ལྡན་བསྟན་པ་སྐྱོང་
མཁས་པའི། ། ཤེས་རབ་བཀྲ་ཤིས་ལ་ཕྱག་འཚལ། ། རྟ་མཆོག་རོལ་པའི་ཏིང་
འཛིན་གྱིས། ། བདུད་དཔུང་མ་ལུས་དཔའ་སྐོང་བའི། ། ཧ་ཡཾགྲོ་བའི་དངོས་
གྲུབ་བརྙེས། ། དཀོན་མཆོག་དཔལ་བཟང་ལ་ཕྱག་འཚལ། ། དྲུག་པ་སེང་
གེའི་རྣམ་འཕྲུལ་མཆོག ཀརྨ་པར་གྲགས་རྒྱལ་བའི་དབང་། ། ཞྭ་ནག་ཅོད་
པན་འཛིན་པ་པོ། ། མི་བསྐྱོད་རྡོ་རྗེ་ལ་ཕྱག་འཚལ། ། དཀོན་མཆོག་ཡན་ལག་
རྗེས་སྤྲུལ་བའི། ། གར་དབང་རྡོ་རྗེ་འཛིན་པའི་རྒྱལ། ། ཞྭ་དམར་ཅོད་པན་
འཛིན་པ་པོ། ། འཛམ་གླིང་གྲགས་པ་ལ་ཕྱག་འཚལ། །འཁོན་རིགས་ཟླ་བའི་
ཐིག་ལེ་འཛིན། ། མཁྱེན་དང་བརྩེ་བའི་བདག་ཉིད་མཆོག འགྲོ་བའི་བླ་མ་ས་
སྐྱ་པ། ། ངག་གི་དབང་ཕྱུག་ལ་ཕྱག་འཚལ། ། རིགས་སྔགས་བཟླས་པའི་མཐུ་
བསྒྲུབས་པས། ། ལོག་འདྲེན་འཇོམས་པའི་དཔའ་བོ་ཆེ། ། མཐུ་སྟོབས་ཆེན་
པོའི་གཟི་འབར་བ། ། ནམ་མཁའ་དོན་གྲུབ་ལ་ཕྱག་འཚལ། ། འདོད་ལྷའི་
རིགས་སྔགས་ཇི་སྙེད་པ། ། གྲངས་དང་ལྡན་པའི་བསྙེན་སྒྲུབ་ཚོགས། །
བརྩོན་པས་ཡོངས་ སུ་ མཐར་ ཕྱིན་པ། ། ཀུན་ དགའ་ རིན་ ཆེན་ ལ་ ཕྱག་
འཚལ། ། ཕྱི་རུ་བཀའ་བསྡམས་བརྟུལ་ཞུགས་གཙང་། ། ནང་དུ་ཕྱག་རྒྱ་ཆེ་ལ་
འཇོག སྟག་ལུང་ཐང་པའི་རྒྱལ་ཚབ་མཆོག རྣམ་རྒྱལ་བཀྲ་ཤིས་ལ་ཕྱག་
འཚལ། ། ཆོ་རིགས་རབ་གཙང་ཁྲིམས་ཀྱིས་རྒྱན། ། བསྔགས་འོས་དུ་མའི་
དགེ་མཚན་ཅན། ། འགྲོ་བའི་མགོན་པོ་རས་ཆེན་པ། ། རྣམ་རྒྱལ་ཕུན་ཚོགས་
ལ་ཕྱག་འཚལ། ། དཔལ་ལྡན་འཇིགས་མེད་གྲགས་པ་ཡི། ། རྒྱ་ཆེན་གསུང་གི་
གསང་མཛོད་འཛིན། ། ཟབ་གསལ་ལྟ་བའི་གནད་རྟོགས་པའི། ། གྲགས་པ་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
ཡེ་ཤེས་ལ་ཕྱག་འཚལ། ། བྱམས་དང་སྙིང་རྗེའི་རྦ་ཀློང་གཡོ། ། འགྲོ་ལ་བུ་
གཅིག་ལྟ་བུར་གཟིགས། ། གསར་གནས་སེམས་དཔའ་སྤྱང་ལུང་པ། །
གཞོན་ནུ་ཆོས་གྲུབ་ལ་ཕྱག་འཚལ། ། དམ་པའི་མགོན་གྱིས་དབང་བསྐུར་
ནས། ། མང་པོའི་འདྲེན་པར་ལེགས་གྱུར་ཞིང་། ། བླ་མ་དམ་པའི་སྤྱན་ཚབ་
མཆོག གཞོན་ནུ་རྒྱལ་མཆོག་ལ་ཕྱག་འཚལ། ། ས་སྐྱའི་གསུང་བགྲོས་མ་ལུས་
པ། ། ལེགས་པར་སྦྱངས་པའི་བརྟུལ་ཕོད་ཅིང་། ། རིམ་གཉིས་རྣལ་འབྱོར་
ཟུང་འཇུག་པའི། ། བྱང་ཆུབ་དབང་རྒྱལ་ལ་ཕྱག་འཚལ། ། ཇོ་སྲས་དམ་པའི་
རིགས་སུ་བལྟམས། ། བཀའ་སྲུང་ཁྱི་ལྟར་རྗེས་འབྲེང་བའི། ། གཉོས་ཀྱི་
གདུང་བརྒྱུད་ སྔགས་ འཆང་ མཆོག ། བསྟན་ པའི་ རྒྱལ་ མཚན་ ལ་ ཕྱག་
འཚལ། ། ཕ་ གཅིག་དམ་པ་རྒྱ་གར་གྱིས། ། ཞལ་ གཟིགས་ལུང་བསྟན་
དབུགས་ཕྱུང་ཞིང་། ། ཞི་བྱེད་ལམ་ལྔའི་ཏིང་འཛིན་བརྙེས། ། འཇིགས་མེད་
འོད་ཟེར་ལ་ཕྱག་འཚལ། ། ཇོ་བོ་ལྷ་གཅིག་གདམས་པའི་རྒྱུན། ། ལམ་རིམ་
སྙིང་པོའི་དོན་ཉིད་ལས། ། རྗེས་སུ་མཐུན་པའི་སྤྱན་སྔ་བ། ། བསོད་ནམས་
འོད་ཟེར་ལ་ཕྱག་འཚལ། ། ཐ་སྙད་རིག་གནས་དུ་མ་ལ། ། བློ་གྲོས་རབ་ཏུ་
དཀར་བ་ཅན། ། ལོ་ཙཱའི་མདུན་སར་ལེགས་བཞུགས་པའི། ། དབོན་སྟོན་
པད་དཀར་ལ་ཕྱག་འཚལ། ། བླ་མ་བརྒྱུད་པ་གོང་མ་ཡི། ། གདུང་ཚོབ་དམ་
པར་མངའ་གསོལ་བའི། ། ཨེ་ཝཾ་ཆོས་ལྡན་གདན་ས་པ། ། དཀོན་མཆོག་ལྷུན་
གྲུབ་ལ་ཕྱག་འཚལ། ། དབང་བརྒྱུན་མན་ངག་མཐའ་དག་ལ། ། བླ་མའི་
གསུང་གིས་རབ་རྒྱན་པའི། ། གཞན་ཕན་དོན་ལ་མཐར་ཕྱིན་པའི། ། དཔལ་
ལྡན་བཀྲ་ཤིས་ལ་ཕྱག་འཚལ། ། ཡི་དམ་ལྷ་ཡི་བསྙེན་སྒྲུབ་རྣམས། །ཡུན་



8
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
རིངས་ཡོངས་ སུ་ ནན་ ཏན་ གྱིས། ། བཟླས་ བརྗོད་ མང་ པོའི་ གྲངས་ གྲུབ་
པའི། ། ཐུགས་རྗེ་དཔལ་བ་ལ་ཕྱག་འཚལ། ། ཚངས་སྤྱོད་རིང་ལུགས་མཐར་
སོན་པའི། ། ཚུལ་ཁྲིམས་དག་པའི་དྲི་གསུང་ཅན། ། དགེ་འདུན་སྒང་པའི་
འདྲེན་པ་ནི། ། རིན་ཆེན་བཀྲ་ཤིས་ལ་ཕྱག་འཚལ། ། སྐྱེ་མེད་རང་གསལ་
གདོད་མའི་དབྱིངས། ། གང་གི་སྒྲིབ་མེད་ལེགས་གཟིགས་ཤིང་། ། ཆོས་ལུང་
ཚོགས་པའི་གཙུག་རྒྱན་ཉིད། ། བཀྲ་ཤིས་རྣམ་རྒྱལ་ལ་ཕྱག་འཚལ། ། མཁྱེན་
པའི་དཀྱིལ་འཁོར་རབ་རྒྱས་པས། ། རབ་འབྱམས་གཞུང་ལུགས་མ་ལུས་
ལ། ། གཟིགས་པ་དྲི་མེད་མཆོག་ལྡན་པ། ། སངས་རྒྱས་འོད་ཟེར་ལ་ཕྱག་
འཚལ། ། རང་གཞན་གྲུབ་མཐའི་ངེས་གནས་རྣམས། ། ཉིན་རེར་ལན་
བརྒྱར་སྔོན་གྱུར་པའི། ། གདན་ས་ཆེན་པོའི་ལས་ཆེན་པ། ། ཡེ་ཤེས་ལྷུན་གྲུབ་
ལ་ཕྱག་འཚལ། ། མདོ་སྔགས་གཞུང་ལུགས་མ་ལུས་ལ། ། གང་གི་སྦྱངས་པ་
མཐར་ཕྱིན་ཞིང་། ། དཀྱིལ་འཁོར་རྒྱ་མཚོའི་སློབ་དཔོན་མཆོག རབ་གསལ་
ཟླ་མགོན་ལ་ཕྱག་འཚལ། ། འདུལ་མངོན་ལ་སོགས་གཞུང་ཆེན་འགའི། །
ཚིག་དོན་ལེགས་པར་ཐུགས་ཆུད་ཅིང་། ། བློ་གསལ་མང་པོའི་རེ་སྐོང་བ། །
གཙུག་གི་ནོར་བུ་ལ་ཕྱག་འཚལ། ། བསླབ་སྦྱངས་དུ་མའི་སྒོར་ཞུགས་ཤིང་། །
མན་ངག་ཕྲ་མོའི་ཕྲིན་ལས་ཅན། ། བཀའ་བཅུ་འཛིན་པའི་བཤེས་གཉེན་
གང་། ། ཀུན་དགའ་འཕེལ་བ་ལ་ཕྱག་འཚལ། ། ཤེས་རབ་ཕ་རོལ་ཕྱིན་པའི་
མདོ། ། སྟོང་ཕྲག་བརྒྱ་པའི་ཚིག་འབྲུ་དག ། ཇི་བཞིན་ཞལ་ལས་ལེགས་
གསུང་བའི། ། ཤེར་ཕྱིན་དཔལ་མོ་ལ་ཕྱག་འཚལ། ། གཉན་སྟོན་རིགས་དང་
རྒྱུད་པའི་སྒོར། ། ལེགས་པར་བྱོན་དེའི་སྒྲུབ་བརྒྱུད་ཀྱི། ། བསྟན་པ་ཡོངས་སུ་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
9
སྐྱོང་བ་ཡི། ། རྒྱལ་ཐང་མཆེད་གཉིས་ལ་ཕྱག་འཚལ། ། བཀའ་བརྒྱུད་ཆོས་སྒོ་
མཐའ་ཡས་པའི། ། བླ་མ་བཀའ་ལུང་ལེགས་ནོས་ཏེ། ། དད་ལྡན་ཡིད་དབང་
ཚིམས་མཛད་པའི། ། ཆོས་ཀྱི་གྲགས་པ་ལ་ཕྱག་འཚལ། ། ཞ་ལུའི་ཕྱག་བཞེས་
མཐའ་ཡས་ལ། ། ལེགས་པར་སྦྱངས་པའི་གོ་ཆ་ཅན། ། ཆོ་གའི་ཚིག་ལ་དབང་
འབྱོར་བའི། ། བསོད་ནམས་དཔལ་འབྱོར་ལ་ཕྱག་འཚལ། ། གསང་སྔགས་
གསར་རྙིང་བཀའ་གཏེར་གྱི། ། གདམས་པ་ཟབ་དགུའི་བཅུད་ནོས་ནས། །
བསྙེན་སྒྲུབ་འབའ་ཞིག་ལྷུར་ལེན་པའི། ། ལྷུན་གྲུབ་རྡོ་རྗེ་ལ་ཕྱག་འཚལ། །
མཁའ་འགྲོའི་བརྡ་ཡི་དཀྱིལ་འཁོར་དུ། ། བསྐལ་བཟང་མང་པོ་ལེགས་བསྡུས་
ཤིང་། ། བརྡའ་དབང་ངེས་པའི་མདུད་འགྲོལ་བའི། ། སངས་རྒྱས་དཔལ་མོ་
ལ་ཕྱག་འཚལ། ། ཚིག་གི་ལམ་ལ་རབ་འབྱམས་པའི། ། སྨྲ་བའི་དབང་ཕྱུག་
ཉིད་གྱུར་པ། ། དུབ་པ་སྤངས་པའི་གཞན་དོན་ཅན། ། དཀོན་མཆོག་གྲགས་
པ་ལ་ཕྱག་འཚལ། ། མར་རྡོག་གསུང་གི་བདུད་རྩིའི་རོ། ། རྟོག་གེའི་དུག་ཆུས་
མ་སྦགས་པའི། ། དབང་བརྒྱུད་སྤེལ་བའི་ཕྲིན་ལས་ཅན། ། ལྷན་སྐྱེས་རྡོ་རྗེ་ལ་
ཕྱག་འཚལ། ། དེ་ལྟར་བླ་མ་རྣམ་མང་པོ། ། རང་གི་སེམས་སུ་གཅིག་པས་
ན། ། མི་ འགྱུར་ གདོད་མའི་རྡོ་རྗེ་འཆང་། ། རང་ གིས་ རང་ ལ་ ཕྱག་
བགྱིའོ། ། གཞན་ཡང་བདག་ལ་ཆོས་སྒོ་ཡིས། ། ཡིག་ངོ་བསྟན་དང་ཚིག་འབྲུ་
གཅིག རྣ་བའི་ཁུང་བུར་ལེགས་སྦྱིན་པའི། ། སློབ་དཔོན་ཡོངས་ལ་ ཕྱག་
འཚལ་ལོ། ། དེ་ལས་གང་དང་ལྷན་ཅིག་ཏུ། ། ཆོས་ཀྱི་བདུད་རྩི་ཡོངས་ནོད་
པའི། ། རྡོ་རྗེ་མཆེད་ལྕམ་ཐམས་ཅད་ལ། ། ཟོལ་མིན་སྙིང་ནས་གུས་པས་
འདུད། ། དངོས་པོ་ཀུན་གྱིས་མཆོད་པར་བྱ། ། གཉིས་སུ་མེད་པར་སྡིག་པ་



10
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཤགས། ། དགེ་ལ་རྗེས་སུ་ཡི་རང་ངོ་། ། ཆོས་ཀྱི་འཁོར་ལོ་སྐོར་བར་
བསྐུལ། ། འགྲོ་འོང་བྲལ་བར་བཞུགས་སུ་གསོལ། ། དགེ་བ་བླ་མ་མཉེས་ཕྱིར་
བསྔོ། ། དེ་ཡི་བསོད་ནམས་མང་བྱས་ཅི། ། དེ་ཡི་ཡེ་ཤེས་ཚོགས་དེ་ཉིད། །
འཇུག་སྒོ་དབང་ཡང་དེ་ཉིད་དེ། ། ལྷག་པའི་ཚུལ་ཁྲིམས་ཀྱང་དེ་ཉིད། ། དེ་
ཡིས་མ་བསྒོམས་ཅི་ཞིག་ཡོད། ། དེ་ཡིས་མ་དཔྱད་གང་ཡང་མེད། ། བླ་མའི་
དྲིན་ལས་བྱུང་བ་ན། ། མི་གྲོལ་སྙམ་ཡང་གྲོལ་བར་འགྱུར། ། འདི་ཡིས་བསོད་
ནམས་གང་ཐོབ་པ། ། འགྲོ་ཀུན་བླ་མར་འཆར་བར་ཤོག ། ཅེས་པ་འདི་ཡང་བྱ་
བཏང་ཡན་པ་བློ་བདེས་མ་འགགས་པའི་རང་གདངས་ཙམ་མོས་གུས་ཀྱི་ཡུལ་དུ་གྲངས་ནས་
རྩོལ་བྲལ་དུ་སྨྲ་བའི་ལི་ཁི་ཏཾ།། ། ། །
རང་གཞན་གྱི་གྲུབ་མཐའ་ལ་མངོན་པར་ཞེན་པའི་བློ་འགོག་པའི་ཡི་གེ
གྲུབ་མཐའ་སྨྲ་བ་ཐམས་ཅད་ཀྱི་ཡིད་སྤྱོད་དང་བྲལ་བའི་མ་བཅོས་ཐ་མལ་པ།
རྒྱ་སྒོམ་ལེགས་པ་རྒྱལ་མཚན་ལ་ཕྱག་འཚལ་ལོ། ། ད་ལྟ་འདི་ན་ཀུན་ཁྱབ་ཏུ།
ཕྱག་རྒྱ་ཆེན་པོ། རྫོགས་པ་ཆེན་པོ། དབུ་མ་ཆེན་པོ་སྟེ། ཆེན་པོ་གསུམ་གྱིས་
མ་རེག་པའི་ལྟ་བ་ཞེས་བློས་བཏགས་པའི་དོན་ཅིག་ལ་རང་མཚན་མར་ཞེན་ནས།
མདོ་རྒྱུད་རྣམས་དང་རྒྱ་བོད་ཀྱི་པཎ་གྲུབ་མཐའ་དག་གི་གཞུང་ལུགས་ཀྱི་ཚིག་སྒྲ་
ཙམ་དང་བསྟུན་ཏེ། བྱིས་པའི་སྐྱེ་བོ་དག་སྣ་བསྡུར་བ་བཞིན་དུ་ཁྱོད་ཀྱི་འདི་
དང་ངའི་འདི་ཞེས་སོ་སོར་འཛིན་སྟངས་ཕྱེ་སྟེ། རྙིང་མ་བ་དང་། བཀའ་
གདམས་པ། ཞི་བྱེད་པ། ས་སྐྱ་པ། བུ་སྟོན། ཇོ་ནང་པ། དགེ་ལྡན་པ།
བོ་དོང་པ་ཞེས་ཐ་དད་ཀྱི་ཞལ་བཞེས་དང་། བཤགས་འདེབས་རང་རང་གི་
མོས་བློ་ཕྱོགས་རིགས་སུ་བཅད་ནས་ཁོ་ཅག་འདི་དང་འདི་མཐུན། འདི་དང་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
ཕྱེད་མཐུན་འདི་དང་གཏན་མི་མཐུན་ཞེས་མང་དུ་གླེང་བ་དག་མཐོང་མོད།
བདགནི་གྲུབ་མཐའ་སྨྲ་བ་མཐའ་དག་དང་ཕྱིན་ཅི་ལོག་འབའ་ཞིག་ཏུ་འཆར་
བའི་བློ་རིགས་འདི་ལྟ་བུར་སྣང་སྟེ། དེ་ཡང་ཞིབ་ཏུ་སྙད་ན། གྲུབ་པའི་མཐའ་
ཞེས་འདབ་འདི་ནི་ཡི་གེ་ཡིན་ཏེ། དབུ་ཅན་དུ་བྲིས་ན་དབུ་ཅན་དུ་འོང་ལ།
དབུ་མེད་དུ་བྲིས་ན་དབུ་མེད་དུ་འོང་བ་ཡིན་ནོ། ། ཡི་གེ་དེས་བརྗོད་པའི་ཚིག་
གྲུབ་མཐའ་ཞེས་ཞེས་པ་དེ་ནི་ཉིན་པར་བྱ་སྟེ་སྨྲའོ། ། སྒྲ་དེས་དྲངས་པའི་རྣམ་
པར་རྟོག་པ་ཅིག་སྐྱེས་པ་དེ་ལ་གོ་བ་ཅེས་རྟགས་པ་ཡིན་ལ། གོ་བ་དེ་ནི་རྣམ་
པར་རྟོག་པ་ཡིན་པའི་གནད་ཀས། རྣམ་པ་ཅིག་ཡིད་ལ་བྱས་པའི་ཚེ་རྣམ་པ་
གཞན་འགྲི་བ་དེའི་ཕྱིར་འདི་ཉིད་ཀྱིས་ཀྱང་དོན་ལ་རེག་པ་མ་ཡིན་ནོ། ། དེ་
ནས་སྒོམ་ཆེན་པ་རྣམས་ལ་མྱོང་བ་འབྱུང་བར་འགྱུར་ཏེ། དེ་ཡང་རང་གི་སྐལ་
པ་དང་བླ་མའི་གདམས་པའི་རྐྱེན་ལས་ཉམས་མྱོང་གི་འཆར་སྒོ་ནང་དུ་ཉམས་སུ་
མྱོང་བ་མ་གཏོགས། རྒྱུན་བསྟན་པ་མ་ཡིན་པ་ན་བུན་དང་འདྲ་སྟེ་ཡལ་འགྱུར་
རོ། ། དེའི་ཕྱིར་ད་ཡང་གཡོ་ཞིང་འགྱུ་བའི་ཆོས་ཅན་ནོ། ། སླར་ཡང་རྟོག་པ་
ཞེས་བྱ་བ་འབྱུང་སྟེ། འདིའི་སྣ་ཅིག་ཟིན་ནས་མི་འགྱུར་ཞིང་བརྟན་ལ་མི་གཡོ་
བའི་རང་བཞིན་ཏེ། དེའི་ཕྱིར་དེ་ཉིད་ཀྱི་ངོ་བོ་ལྟ་བར་བྱའོ། ། དེ་བས་ན་འདི་
མན་ཆད་ཀྱིས་སྨྲ་བ་འདི་དག་ངོ་བོ་མཐོང་བའི་རྣལ་འབྱོར་པ་ཕལ་པ་རྣམས་
གླེང་བ་ལས། ངོ་བོ་མ་མཐོང་པའི་རྨུ་ ལོང་པ་འཐོམས་ པས་མཁས་ པར་
བརློམས་པ་དང་། བཙུན་པོར་འཆོས་པ་དང་། བཟང་པོར་བརྫུ་བ་དག་གི་རྣ་
བར་བརྗོད་པའི་ཡུལ་མ་ཡིན་ནོ། ། ད་ནི་རྟོགས་ལྡན་ནང་ལ་བགྲོ་བ་བྱ་ན། ཅི་
ཁྱོད་ཀྱིས་ངོ་བོ་མཐོང་ངམ། མཐོང་ངོ༌། ། དེ་ཇི་ལྟ་བུ། མིག་གིས་ལྟར་མེད་



12
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པ། རྣ་བས་ཉན་བྱར་མ་གྲུབ་པ། རྟོག་པ་དང་བསམ་པའི་ཡུལ་ལས་འདས་
པའི་རང་རིག་འདི་ཉིད་དོ། ། ཅི་བཀའ་བརྒྱུད་ཅེས་དེ་རྟོག་པའམ་མི་རྟོག་པ་
ཡིན། རྣམ་པར་རྟོག་པའོ། ། དེ་ལས་གཞན་པ་དེ་རྟོག་པའམ་མི་རྟོག་པ་ཡིན།
དེ་ཡང་རྟོག་པའོ། ། འོ་ན་རྣམ་པར་རྟོག་པ་ཅིག་གཉེན་དུ་འཛིན་ཅིང་གཅིག་
དགྲར་འཛིན། འདི་ནི་འཇིག་རྟེན་ཕལ་པ་སོ་སོ་སྐྱེ་བོ་ལས་ཀྱང་ཆེས་བླུན་པ་སྟེ།
འོ་ཅག་རྟོགས་ལྡན་གྱི་རྒྱུད་ལ་འཆར་བར་མི་རིགས་སོ། སྨྲས་པ་བཀའ་བརྒྱུད་
པ་ཞེས་པའི་རྣམ་པར་རྟོག་པ་དེའི་རང་བཞིན་ཆོས་སྐུ་ཡིན་ན། དེ་ལས་གཞན་
པའི་རྣམ་པར་རྟོག་པ་དེའི་རང་བཞིན་ཆོས་སྐུ་མིན་ནམ་ཀཱའི། ཆོས་སྐུའོ་ཞེ་ན།
ཆོས་སྐུ་གཅིག་གཉེན་དུ་འཛིན་ཅིང་ཆོས་སྐུ་གཅིག་དགྲར་འཛིན་པ་འདི་ཡང་
རང་ཅག་རྟོགས་ལྡན་གྱི་རྒྱུད་ལ་འཆར་བར་གཏན་མི་རིགས་སོ། ད་ནི་སྣང་
བའི་ཐོག་ཏུ་བརྗོད་པར་བྱས་ན། ཁྱོད་ཀྱི་བློ་ལ་འདས་པའི་དོན་དམ་ངོ་བོའམ་
དེ་མཐོང་བའི་དུས་ན། ངོ་བོ་ལས་གཞན་པའི་སྣང་བ་འདུག་གམ་མི་འདུག་གོ།
འོ་ན་བཀའ་རྒྱུད་པའམ་དེ་ ལས་ གཞན་པ་དེ་སྣང་བ་མ་ཡིན་ནམ། སྣང་
བའོ། ། ཅི་སྣང་བ་ཅིག་གཉེན་དུ་འཛིན་ཅིང་གཅིག་དགྲར་འཛིན་པ་འདི་ཡང་
འོ་ཅག་རྟོགས་ལྡན་གྱི་རྒྱུད་ལ་འཆར་བར་ཡང་མི་རིགས་སོ། ། མདོར་ན་རྟོགས་
ལྡན་དུ་ཁས་བླངས། རྣམ་རྟོག་གི་རང་བཞིན་ཆོས་སྐུར་ཤེས། སྣང་བ་རང་གི་
སེམས་སུ་ཐག་བཅད། དུ་མ་རོ་གཅིག་ཏུ་ཤར་བའི་རྣལ་འབྱོར་པ་ལ། འདི་ནི་
བཀའ་བརྒྱུད་ཀྱི་གྲུབ་མཐའོ། ། འདི་ནི་བཀའ་བརྒྱུད་ཀྱི་གྲུབ་མཐའ་མ་ཡིན་
ནོ། ། ཅེས་འཁོར་བ་པ་གཞུང་མའི་བདག་གི་གནས་སུ་བཀའ་རྒྱུད་རིན་པོ་ཆེ་
བཞུགས་སུ་གསོལ། གཞན་གྱི་གནས་སུ་བཀའ་བརྒྱུད་དང་མི་མཐུན་པའི་ཆོས་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ།
13 །
དང་གང་ཟག་རྣམས་བཞུགས་སུ་གསོལ་ཏེ། བདག་ཉིད་ལ་ཆགས། གཞན་ལ་
སྡང་བའི་ཆགས་སྡང་གི་འཁྲུལ་སྣང་འདི་ནི། ངོ་བོ་མཐོང་བ་རྣམས་ལ་འོང་
བར་རིགས་པ་མ་ཡིན་པས་རང་བཞིན་གྱིས་དག་པར་གྱིས་ཤིག་གོ ། རང་
བཞིན་གྱིས་དག་ན་མ་གཏོགས་ཆགས་སྡང་འགགས་ཤིང་མེད་པར་སྒྲུབ་ན་
འགག་སྒྲུབ་ཏུ་སོང་ནས། འགག་སྒྲུབ་དེ། ངོ་བོ་དང་ཕྱིན་ཅི་ལོག་གི་བློ་རིགས་
ཡིན་པས་དེ་ལྟ་བུར་མི་བྱ་བར། འཛིན་པ་མེད་པའི་རང་གཞལ་དུ་ཆགས་སྡང་
གི་སྤྲིན་དེངས་པར་བྱས་ལ། ཟབ་པ་དང་རྒྱ་ཆེ་བའི་དོན་ལ་ངང་གིས་གནས་
པར་བྱའོ། ། ཞེས་པ་འདི་ནི། རང་རྒྱུད་གྲུབ་མཐའ་འཛིན་པ་གང་གིས་ཀྱང་
མ་སླད་པའི་ཐ་མལ་པ་བྱ་བཏང་ཡན་པ་བློ་བདེའི་ཡིད་སྤྱོད་ཀྱི་ལི་ཁི་ཏཾ།། ། །
བདག་གི་དོན་མངོན་དུ་བྱས་པའི་ཡི་གེ་ངོ་མཐོང་གི་བྱིན་ཆེན་བསྩལ་
བའི་བླ་མ་རྒྱ་སྒོམ་ལེགས་པ་རྒྱལ་མཚན་ལ་ཕྱག་འཚལ་ལོ། ། ཁོ་བོས་ལོ་དྲུག་
ལོན་པའི་དུས་སུ་ཕ་མའི་ཁྱིམ་དུ། དགེ་སློང་ཐུགས་རྗེ་དཔལ་མགོན་ལ། ཕྱག་
ན་རྡོ་རྗེའི་མངོན་རྟོགས་ཁ་སློབ་བྱས་པས། དེའི་དུས་སུ་ཨོ་ཤུ་ནྱ་ཏ་ཞེས་བརྗོད་
པའི་ཚེ། དམིགས་པ་ཇི་ལྟ་བུ་ཅིག་བསྒོམ་དྲིས་པས། ཐམས་ཅད་མེད་པའི་
སྟོང་པ་ཅིག་བསྒོམ་པ་ཡིན་ཟེར། བདག་གིས་དེ་བཞིན་དུ་བསྒོམས་པས།
སྟོང་པར་སྒོམས་ཀྱང་རིག་རིག ཏུར་ཏུར་པོ། ཞིག་ཏུ་མེད་པ་ཅིག་ཁོ་ན་
འདུག དེ་སློབ་དཔོན་ལ་བཟླས་པས་འུ་རང་གི་བློ་ཡུམ་ཡིན་མཆིས། འདིའི་
སྐབས་སུ་དམིགས་པ་སྟོང་པར་སྒོམ་པ་འདི་ཁ་བླ་མ་ཐམས་ཅད་གསུང་གསུང་།
དེའི་དུས་སུ་ངོ་བོ་འདི་མཐོང་བར་རིགས་པ་ཡིན་པ་ལ། སྒྲིབ་པའི་དབང་གིས་
མ་མཐོང་བར་འདུག དེ་ནས་ལོ་བདུན་པ་ལ། དྲུང་པ་ཆོས་རྗེའི་དྲུང་དུ་



14 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཤིན་རྗེ་གཤེད་དམར་གྱི་དབང་ཞུས་པས་ཡེ་ཤེས་དབབ་པའི་སྐབས་སུ་ཡང་ངོ་
བོ་འདི་ཨེན་ཙམ་ཅིག་མཐོང་འདུག་སྟེ། ངོ་མ་ཤེས་པར་སྐྲག་སྣང་འཇིགས་
ཆུམ་ཆུམ་པ་རང་བྱུང་འདུག དེ་ནས་ལོ་ཉི་ཤུ་རྩ་བདུན་གྱི་བར་ས་བཀར་གྱི་བླ་
མ་བཟང་ལ་མང་བ་རང་གི་དྲུང་དུ། དབང་བྱིན་རླབས། རྗེས་སྣང་ཁྲིད་
བཀའ་ལུང་གྲངས་མེད་ཉན་ཡང་། སྐལ་བ་ངན་པས་མ་རྟོགས་ཤིང་། གོམས་
འདྲིས་སུ་སོང་ནས་ཡིད་དཔྱོད་རང་གི་ངང་ལས། ངོ་སྤྲོད་ཀྱི་ཚུལ་དུ་བཅོས་
པའི་ཟབ་ཁྲིད་བསྐྱངས་ཀྱང་ཡི་བཟོའི་དྲིས་མལ་དུ་ཀ་འགྲོ་བ་ལས་ཡིད་ཆེས་པའི་
བོག་བསྐྱེད་ཅིག་ནི་གཏན་ནས་མ་བྱུང་། ལོ་ཉེར་བརྒྱད་ཀྱི་ངོ་བལྟས་པ་ཙམ་ལ་
ཕ་རིན་པོ་ཆེ་རྒྱ་སྒོམ་དྲུང་གིས་ཕྱག་ཆེན་གའུ་མའི་ངོ་སྤྲོད་གནང་དུས་སུ། ངོ་བོ་
ཇི་ལྟ་བ་ གཟིགས་ གསལ་དུ་ཕེབས་འདུག་པའི་ཚེའང་ཁོ་བོའི་བསམ་བློ་ལ།
བདག་ལ་རྟོགས་པ་ཤར་བ་མི་སྲིད་དོ། ། མྱོང་བ་བཟང་པོ་གཅིག་སྐྱེས་སོ་སྙམ་
དུ་སེམས་པ་ལས། རྗེས་མ་དེ་ཉིད་ཁོ་ན་རྟོགས་པར་འདུག་པས། ཐུགས་དམ་
བགྱིས་ཀྱང་རང་བབས་དེ་ཉིད་ཀྱི་སྟེང་དུ་ལྷན་ལྷན་འགྲོ་བ་མ་གཏོགས་བློ་རིགས་
ཟུར་པ་ཅིག་གིས་བསྐྱེད་འདོན་རྒྱུ་མི་འདུག རེས་འགའ་ནི། ཞག་ཁ་ཤས་ཀྱི་
བར་ལ་དེ་ཁའི་ངང་དུ་ལྟེམ་ལྟེམ་འགྲོ། ད་ནི་ཁོ་ཤར་ཀྱང་རུང་། མ་ཤར་ཀྱང་
རུང་། འཕེལ་འགྲིབ་དང་བཟང་ངན་གང་ཡང་མི་འདུག་གོ ། དེ་ཕྱིན་ཆད་
དགོངས་པའི་དོན་འདི་ལས་འདའ་རྒྱུ་ཤིག་ཙམ་ཡང་མི་འདུག་སྙམ་པའི་ཡིད་
ཆེས་ཡང་དག་པ་སྙིང་གི་དཀྱིལ་ནས་བྱུང་བས་སྔ་ཕྱིའི་བླ་མ་ཇི་སྙེད་པའི་སྐུ་
གསུང་ཐུགས་ཀྱི་རང་བཞིན་སྤྲོ་བ་དང་བསྡུད་པའི་མཛད་པ་པོ་རྡོ་རྗེ་འཆང་ཆེན་
པོ་མི་ཡི་གཟུགས་ཀྱི་རྒྱུ་འཕྲུལ་དྲ་བར་བསྟན་པ། རྒྱ་སྒོམ་གཅིག་པུ་ལ་བློ་ཁ་ཞེ་



བརྩམས་ཆོས་མ་ལུས་པའི་སྔོན་དུ་འགྲོ་བའི་ཡི་གེ། 15
མེད་པར་གཏོད་པ་འདི་ཡིན་ཞིང་། མི་རྫུན་གྱི་ཐ་སྙད་ཙམ་གྱི་ངོར་རབ་ཏུ་བྱུང་
བའི་སྐྲ་སྤར་གང་པོ་ཕྱག་ཏུ་ཕུལ སེར་ཚུགས་དཀོན། མིང་གནང་བས་རྗེ་
བཙུན་ཀུན་དགའ་མཆོག་གྲུབ་ཀྱི་གྲྭ་རིགས་སུ་གཏོགས་ཤིང་རྗེས་འཇུག་ཏུ་ཁས་
མཆེ་བ་ལགས་སོ། ། མདོར་ན་བདག་གི་རྩ་བའི་བླ་མ་རྣམས་རྒྱ་སྒོམ་དུ་འདུས་
ན་དེས་ཆོག མ་འདུས་ན་གང་མ་འདུས་པ་དེ་སྐུར་ཤོག མཆོག་ཐུན་མོང་གི་
དངོས་གྲུབ་སུ་ལའང་ཞུ་སྒོ་རེ་ལྷག་ཡོད་རེ་ཀན། གླ་བོ་བརྗོད་བྱ་མེད། ཅི་བྱུང་
བྱུང་ཡིན། དོན་དེར་ཐག་ཆོད་ལགས་སོ། ། བྱ་བཏང་ཡན་པ་བློ་བདེའི་
བརྗེད་བྱང་ལི་ཁི་ཏཾ། ། ཤུ་བྷཾ།



༄༅ ། ། རྣམ་ཐར་གྱི་དཔེ་རྫི་སྔོན་
རབས་རྗེས་དྲན། །
༄༅། ། ན་མོ་རཏྣ་གུ་རུ། རྗེ་སངས་རྒྱས་ལས་ཀྱང་སྔོན་སངས་རྒྱས། ། ཡབ་
སྦས་པའི་སངས་རྒྱས་བླ་མའི་གཙོ། ། མཚན་བརྗོད་པར་དཀའ་བའི་བཀའ་
དྲིན་ཅན། ། ཕ་རྡོ་རྗེ་འཆང་དངོས་དེ་ལ་འདུད། ། འདིར་རང་གི་སེམས་ལ་
སྒྲིབ་མེད་པར། ། དཔེ་མེ་ལོང་ནང་གི་གཟུགས་བརྙན་བཞིན། ། དོན་མ་
འདྲེས་གསལ་བའི་རི་མོ་འདི། ། ཚིག་མ་སྦས་ཡི་གེའི་ལམ་དུ་འགོད། ཅེས་
མཆོད་པར་ བརྗོད་ ཅིང༌། རྩོམ་ པར་ དམ་ བཅའ་ བ་ སྔོན་ དུ་ བཏང་ ནས།
བདག་ཅག་ཕ་མའི་གམ་དུ་གནས་པའི་ཚེ། རྭ་སྟོན་ཆོས་རྗེས་གནང་བའི་མིང་
སྒྲོལ་མ་འབུམ་སྟེ། ཏཱ་ར་ལཀྵ་ཅེས་འབོད་ཅིང་། ཁྱིམ་པའི་རྟགས་སྤངས་ནས་
རབ་ཏུ་བྱུང་བའི་སྐབས་མཁན་པོའི་མཚན་ལས་དྲངས་ནས་ཀུན་དགའ་གྲོལ་
མཆོག དགོན་གནས་ཀྱི་འཛིན་པ་བཏང་ནས་རྒྱལ་ཁམས་འགྲིམས་དུས་ནི།
ཡན་པ་བློ་བདེ། དེ་ནས་རྣལ་འབྱོར་པའི་རང་ས་འཛིན་དུས་ནི་སེམས་ཀྱི་
མདུད་གྲོལ། སླར་དཔལ་རིན་པོ་ཆེ་སྤྱང་ལུང་པའི་ཞབས་དྲུང་དུ་གདམས་པ་
དང་རྗེས་གདམས་ཀྱི་བཀའ་དྲིན་ནོད་དུས་བསྩལ་བ་ནི། དཔལ་ལྡན་ཀུན་



རྣམ་ཐར་གྱི་དཔེ་རྫི་སྔོན་རབས་རྗེས་དྲན།།
17
དགའ་གྲོལ་མཆོག་བློ་གསལ་རྒྱ་མཚོའི་སྡེ། ལྷ་དང་མཁའ་འགྲོས་སྦྱིན་པའི་མིང་
འཇམ་མགོན་གྲུབ་པའི་དཔའ་བོ་ཞེས་བྱ་ལ། དཀྱིལ་འཁོར་ཆེན་པོར་ཞུགས་
དུས་ཀྱི་གསང་མཚན་ནི་བརྗོད་པའི་གནས་མ་ཡིན་ནོ། ། དེ་ལྟར་དོན་མེད་མིང་
མང་ལྡན་པའི་དགེ་སློང་རྣལ་འབྱོར་སྤྱོད་པ་བདག ཐོག་མར་པཎྜི་ཏ་འབར་
བའི་གཙོ་བོར་སྐྱེ་བ་གཟུང་སྟེ། བླ་མ་ནི་དཔལ་མགོན་ཀླུ་སྒྲུབ་སྙིང་པོ། ཡི་དམ་
སྒྲོལ་མ། ཤེས་བྱ་རིག་པའི་གནས་ལྔ་ལ་སྦྱངས་པའི་མཐུ་ཐོབ་ཅིག་བྱས། དེ་
ནས་གྲུབ་ཆེན་ནག་པོ་སྤྱོད་པའི་སྐྱེ་བ་གཟུང་སྟེ། བླ་མ་གྲུབ་ཐོབ་ཛ་ལནྡྷ་ར་པ་
ཡིན། ཡི་དམ་འཁོར་ལོ་བདེ་མཆོག་གིས་རྗེས་གཟུང་བ་སྙམ་བྱེད། དེ་ནས་རཱ་
ཏན་བྷ་ཧུ་ལར་སྐྱེས། བླ་མ་ཤྲཱི་གྷོཎ་ནཱ་ཐ་ཡིན་ཅིང་། ད་ལྟ་ཛོ་ཀི་སྐད་ལ་བག་
ཆགསཆེ་བའི་གནད་ཀྱང་དེ་ཡིན་ནོ། ། དེ་ནས་བོད་ཟལ་མོ་གངས་ཀྱི་ར་བ་
འདིར་རོང་ཟོམ་ཆོས་བཟང་དུ་སྐྱེ་བ་བླངས་དུས། ཇོ་བོ་རྗེ་ལྷ་གཅིག་གིས་རོང་
ཆེན་གྱི་ཆུ་ཚན་ཁར། རྒྱ་གར་གྱི་ཨཱ་ཙརྱ་ནག་པོ་ཞབས་ཚེ་འཕོས་པ་འདི་ཡིན་
ཅེས་ངོས་གཟུང་ཞིང་། དེ་དུས་རྒྱལ་བའི་བཀའ་འགྱུར་རོ་ཅོག་བློ་ལ་བཞག
བོད་ཀྱི་ལྷ་སྲིན་མ་ལུས་པའི་སྲོག་སྙིང་ལོངས་པས། དེང་སང་གར་ཕྱིན་ཡང་
བར་ཆད་མེད་པ་འདི་དེའི་རྟེན་འབྲེལ་ཡིན་པར་སྣང་། དེ་ནས་འབབ་རོམ་པ་
དར་མ་དབང་ཕྱུག་ཏུ་སྐྱེ་བ་བླངས། དེ་དུས་འབྲི་ཁུང་འཇིག་རྟེན་མགོན་པོ་
སོགས་སློབ་མར་འདུས་པས། དེང་སང་སྟག་ལུང་ཆོས་རྗེ་སོགས་བཀའ་བརྒྱུད་
ཀྱི་བུ་སློབ་མང་ལ་གུས་པ་འདི་དེའི་རྟེན་འབྲེལ་དང་ལས་འཕྲོར་འདུག དེ་
ནས་ཨ་ཝ་དྷུ་ཏི་འོད་ཟེར་དཔལ་དུ་སྐྱེ་བ་གཟུང་། དེ་དུས་རྗེ་བཙུན་གྲགས་པའི་
ཐུགས་ཤེས་ཀྱིས་དགོངས་ནས་མཛེ་ཐོད་བླངས། རྗེ་བཙུན་རང་གི་སྐུ་འདྲའི་



18 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནང་བཞུགས་མཛད་པས། ད་ལྟ་ས་སྐྱ་པའི་ཆོས་ལ་སྦྱངས་པ་ཆེ་ཞིང་ཉམས་
ལེན་གྱི་རྒྱུན་དང་། གཞན་ཕན་ཀུན་ཁྱབ་འདི་དེའི་ནུས་པ་ལགས། དེ་ནས་
ཞིང་འཁྲུལ་ཞིག་དུ་སྐྱེས། ཁོང་གི་སྣམ་ཕོད་གཏིང་སྐྱེས་ན་འདུག་པ་ངོ་ཤེས་
བྱུང་། དེ་ནས་གཉོས་ལྷ་ནང་པར་སྐྱེས་བ་བརྗེས། ཚེ་སྔ་མའི་ལས་སྣང་གི་དྲན་
པ་འདི་རང་གསལ་བ་འདུག གྱེ་རེར་ཕྱིན་དུས་དངོས་པོ་རེ་རེ་ནས་དྲན་པའི་
གསལ་ཆ་དང་། ལྷག་པར་བལ་པོ་རྒྱལ་པོས་ཕུལ་བའི་ལྷུང་བཟེད་དེ་ཡང་ངོ་
ཤེས་ནས་བླངས་པས་སྦྱིན། ད་ལྟ་གཡས་རུ་བྱང་པའི་མཛོད་ན་བཞུགས་པ་
འདི་ཡིན། དེ་ནས་ཀུན་མཁྱེན་སདྷ་བྷ་དྲར་སྐྱེ་བ་འཕོས། དེ་དུས་ཏྲག་ཤད་
འདི་དམ་ལ་ཐོགས་པས། དེང་སང་བུ་བཞིན་བསྲུང་བར་མཛད་ཀྱིན་སྣང་།
ཀུན་མཁྱེན་དོལ་བུ་པ་དང་གཉིས། སྐྱི་སྟོན་པའི་དྲུང་དུ་ཆོས་ལྷན་ཅིག་མང་དུ་
ནོད་པའི་རྡོ་རྗེ་སྤུན་ཡིན་པའི་དམ་ཚིག་གིས་ཚེ་འདིར་ཇོ་ནང་པ་ལ་ཡང་ཕན་པ་
ཆ་ཙམ་བྱུང་ངོ༌། ། དེ་ནས་འཇམ་དབྱངས་བཀྲ་ཤིས་དཔལ་ལྡན་པར་སྐྱེས་པ་
ཡིན། དུས་དེར་གཞུང་ཆེན་བརྒྱ་རྩའི་ཚིག་དོན་ལ་སྦྱངས་པས། ད་ལྟ་ཁོ་བོའི་
བློ་གསལ་བ་ཡིན། བརྗོད་པ་གཙང་བ་ཡིན། དགེ་འདུན་སྟོང་ཕྲག་དུ་མའི་
དབུས་སུ་སྤོབས་པ་ཆེ་ལ་གཟེངས་མཐོ་བ་འདི་ལགས་པ་དངོས་སུ་གཟིགས།
དེ་ནས་པཎྜི་ཏ་ཆོས་ཀྱི་ཉིན་བྱེད་དུ་སྐྱེ་བ་གཟུང་ཞིང་འཇམ་དབྱངས་བཀྲ་ཤིས་
དཔལ་ལྡན་པ་ལ་སྤྱན་རས་གཟིགས་ཀྱིས་སྐྱེ་བ་ཕྱི་མར་རྒྱ་ནག་ཏུ་འགྲོ་བར་ལུང་
བསྟན་པ་བཞིན། སིངྒཱའི་གླིང་ཕྱོགས་ནས་རྒྱ་ནག་ཏུ་བྱོན་པར་སྣང་། དེ་ནས་
ད་ལྟའི་མི་ལུས་འདི་ཐོབ་པ་ཡིན་ནོ། ། བདག་གནས་ལྔ་རིག་པའི་པཎྜི་ཏ།
འབར་བའི་གཙོ་བོར་སྐྱེས་པའི་ཚེ། ། བླ་མ་ཀླུ་སྒྲུབ་སྙིང་པོ་ཡིན། ཡི་དམ་



རྣམ་ཐར་གྱི་དཔེ་རྫི་སྔོན་རབས་རྗེས་དྲན།།
འཕགས་མ་སྒྲོལ་མ་ལགས། ནག་པོ་སྤྱོད་པར་སྐྱེས་པའི་ཚེ། ། བླ་མ་ཛ་ལནྡྷ་ར་
པ། སློབ་མ་དྷ་མ་དྷུ་མ་ཡིན། ཡི་དམ་འཁོར་ལོ་བདེ་མཆོག་ཡིན། རཱ་ཏན་
ཆེན་པོ་བྷ་ཧུ་ལར། སྐྱེ་བ་གཟུང་དུས་བླ་མ་ནི། ཤྲཱི་གྷོརཱ་ནཱ་ཐ་ཡིན། བཀའ་
སྲུང་ལྷ་མོ་ཙཎྜི་ཀ རོ་ཟོམ་ཆོས་བཟང་སྐྱེས་པའི་ཚེ། ལུང་བསྟན་ཇོ་བོ་ལྷ་ཅིག་
ཡིན། བསྙེན་སྒྲུབ་མ་གཤིན་ཕུར་པ་ཡིན། ལྷ་འདྲེ་ཡོངས་ཀྱི་སྲོག་སྙིང་ཕུལ།
འབབ་རོམ་ཆེན་པོར་སྐྱེས་པའི་ཚེ། བླ་མ་དྭགས་པོ་ལྷ་རྗེ་ཡིན། ཡི་དམ་འཕག་
མོ་དམར་ཆུང་ཡིན། བཀའ་སྲུང་མགོན་པོ་གྲི་གུག་ཅན། ཨ་ཝ་དྷུ་ཏིར་སྐྱེས་
པའི་སྐབས། བླ་མ་ལ་སྟོད་དཀོན་མཆོག་མཁར། ཡི་དམ་བདེ་མཆོག་ལྷན་
སྐྱེས་ཡིན། བཀའ་སྲུང་ལྷ་མོ་རེ་མ་ཏ། ཞང་སྟོན་འཁྲུལ་ཞིག་སྐྱེས་པའི་ཚེ།
བླ་མ་ཞང་ལོ་མྱ་ངན་མེད། ཡི་དམ་གཤིན་རྗེ་དགྲ་ནག་ཡིན། བཀའ་བསྲུང་
དམག་ཟོར་རྒྱལ་མོ་ཡིན། གཉོས་སུ་སྐྱེ་བ་བླངས་པའི་ཚེ། བླ་མ་འཇིག་རྟེན་
གསུམ་མགོན་ཡིན། ཡི་དམ་འཇམ་པའི་རྡོ་རྗེ་ཡིན། བཀའ་སྲུང་ཏྲཀྐད་ནག་
པོ་ཡིན། སདྡྷ་བྷ་དྲར་སྐྱེས་པའི་ཚེ། བླ་མ་རིན་ཆེན་དབང་གི་རྒྱལ། ཡི་དམ་
འཁོར་ལོ་ཆེན་པོ་ཡིན། བཀའ་བསྲུངས་དཔལ་མགོན་ཏཱཀྐད་ཡིན། འཇམ་
དབྱངས་ཆོས་རྗེར་སྐྱེས་པའི་སྐབས། བླ་མ་རྗེ་བཙུན་ཙོང་ཁ་པ། ཡི་དམ་དུས་
ཀྱི་འཁོར་ལོ་ཡིན། བཀའ་སྲུང་མྱུར་མཛད་མགོན་པོ་ཡིན། ཆོས་ཀྱི་ཉིན་བྱེད་
སྐྱེས་པའི་དུས། བླ་མ་མི་ཡི་ཉི་མ་ཡིན། ཡི་དམ་སྒྲོལ་མ་རལ་གཅིག་མ།
བཀའ་སྲུང་ཧ་རི་སིདྷ་ཡིན། གཞན་ཡང་རྫོགས་ཆེན་ཚུལ་བློ་དང་། དྭགས་པོ་
བཀྲ་ཤིས་རྣམ་རྒྱལ་མ། འགོས་ལོ་ཆེན་པོ་གཞོན་ནུ་དཔལ། བྲག་དཀར་
སེམས་དཔའ་ལ་སོགས་པ། སྐྱེས་བུ་འདི་རྣམས་ཐུགས་རྒྱུད་གཅིག ཞིབ་ཏུ་སྨྲ་



20 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བར་མི་སྤོབས་ཏེ། ཆ་ཙམ་བརྫུན་མིན་ཡི་གེར་བཀོད། དྲན་པ་གསལ་དུ་མ་
བྲིས་ན། ཤི་ནས་སུས་ཀྱང་རྟོགས་པར་དཀའ། འདི་དག་ནི་སྔོན་གྱི་སྐྱེས་པའི་
རབས་ཏེ། ཚེ་འདིར་སྐྱེས་ནས་ད་བར་གྱི་གནས་ཚུལ་ནི་ཤིན་ཏུ་ཞིབ་པའི་ཡི་གེ་
རིམ་ཅན་དུ་བཀོད་པ་འདི་དག་ལ་དད་པ་དང་ལྡན་པ་འགའ་ཡོད་ན་བལྟ་བར་
བྱོས་ཤིག ། སྐྱེ་བ་དང་ཚེ་རབས་སུ་འབྲེལ་བ་མེད་པའི་རྟེན་འབྲེལ་དུ་འགྱུར་
རོ་ཀཱ་ཡེ། ། མངྒ་ལཾ། །



༄༅ ། ། རྗེ་བཙུན་ཀུན་དགའ་གྲོལ་མཆོག་
གི་རྣམ་ཐར་སྐལ་བཟང་དད་པའི་
ཤིང་རྟ་འདྲེན་བྱེད། །
༄༅། ། ཐེ་ཡ་སེ་སྟེ། རིག་གནས་ཀུན་གྱི་ངོ་མཚར་བལྟ་བ་དང་། ། ལེགས་
བཤད་དགའ་སྟོན་འགྱེད་ལ་གུས་པའི་བློ། ། དམན་པའི་སྤྱོད་ལས་གྲོལ་བའི་
རྟོགས་བརྗོད་ཕྲེང་། ། མཆོག་ཏུ་དད་པ་རྣམས་ཀྱིས་བསྟེན་བྱ་ཡིན། ། གང་
ཡང་འདི་ན་ཐོག་མཐའ་དབུས་སྤངས་དྲི་བྲལ་གདོད་མའི་དབྱིངས་ལས་མ་
གཡོས་རྟག་པར་གནས། ། དཔལ་ལྡན་ཀུན་གཞིའི་ཞིང་ས་ལས་ཐོན་འགྲོ་ཀུན་
དགའ་བསྐྱེད་ཚུལ་ཁྲིམས་གསར་པའི་འདབ་སྟོང་ཅན། ། འཇིག་རྟེན་ལས་
སྣང་ཉོན་མོངས་འདམ་རྫབ་མཆིང་བ་ལས་གྲོལ་མཆོག་ཏུ་ཡིད་འབྱུང་ཆེར་ལྡན་
པ། ། བློ་གསལ་འདུས་པའི་རྒྱ་མཚོའི་དབུས་དེར་མདོ་དང་རྒྱུད་སྡེའི་ངེས་
གསང་འཆད་མཁས་བསྔགས་པར་འོས། ། མང་ཐོས་གསུང་རབ་ཀུན་གྱི་ཁུར་
ལྕི་བ། ། རྣམ་དཔྱོད་རབ་དགའི་མྱོས་བུམ་ཆེར་མཐོ་ཞིང་། ། འཁོར་ཚོགས་
སྲེད་པའི་ཞགས་ལས་གྲོལ་བྱེད་པའི། ། བརྩེ་ལྡན་གཉིས་འཐུང་མཆོག་གིས་
དགེ་བྱས་བཞིན། ། རང་རང་ངོ་བོའི་ཆོས་ཀུན་གསལ་བ་དང་། ། རྣམ་མང་



22
ཀུན་དགའ་གྲོལ་མཆོག་གི་ཕྱི་ནང་གསང་གསུམ་ཀྱི་རྣམ་ཐར།
ཐ་སྙད་འཆད་ལ་དགའ་དང་བཅས། ། ཟབ་ལམ་རེ་རེ་ཡིས་ཀྱང་གྲོལ་བ་
སྟེར། ། གསལ་བའི་སྤོབས་པ་མཆོག་ཀྱང་རྙེད་པ་ལགས། ། དམ་པ་ཀུན་གྱི་
གསུང་གི་རྔ་བོ་ཆེ། ། སྐལ་བཟང་རབ་དགའི་དབྱུག་གུས་བསྐུལ་བ་ལས། །
ཞེན་པ་རང་གྲོལ་མཆོག་གིས་བརྗོད་པའི་གཏམ། ། གང་གིས་ཐོས་པ་དོན་དང་
བཅས་པར་འགྱུར། །
འདིར་འཁོར་བའི་བྱིངས་ལས་ཡོངས་སུ་མ་བརྒལ་བའི་བདག་ཅག་སོ་སོ་
སྐྱེ་བོའི་རང་འཚང་གི་ཆ། བརྫུན་སྒྲིབ་དང་བྲལ་བའི་བརྗོད་པའི་སྒོ་ཅུང་ཟད་
གླེང་བ་ནི། དེའང་ཐོག་མ་མེད་པའི་དུས་སྔོན་གྱི་སྐྱེས་པའི་རབས་ཀྱི་ཕྲེང་བ་
རྣམས་སུ། ཉམ་ང་བའི་འཁོར་བའི་རྒྱ་མཚོ་ཀུན་རྟོག་གི་རླབས་བརྒྱ་ཀུན་ཏུ་
འཁྲུགས་པ། དུག་གསུམ་གྱི་ཀློངས་དང་། ལས་ཀྱི་ཆུ་སྲིན་གྱིས་བསྟམས་ཤིང་།
ཉེ་བར་ལེན་པའི་ཕུང་བའི་རྟ་གདོང་གིས་ཡོངས་སུ་སྐོར་བའི་ནང་དུ་བྱིང་བའི་
གནས་ཚུལ་གྱི་ཆ་ཤས་མ་ལུས་པ་ནི་སྒྲིབ་མེད་གཟིགས་པའི་ཡེ་ཤེས་ཀྱི་སྤྱོད་ཡུལ་
ཅན་དག་གིས་ཇི་ལྟ་ཇི་སྙེད་དུ་མཁྱེན་པ་ལས། བདག་ལྟའི་སེམས་ཅན་མ་རིག་
པ་སྟུག་པོའི་མུན་པའི་ཁུང་བུར་གནས་པའི་རང་རྒྱུད་པ་དག་གིས། བླུན་མོས་
ཁྱོངོ་མི་མཚོན་པ་བཞིན་དཔག་པར་མི་ནུས་པས། མི་ཆོས་བླ་མ་དང་འབྲེལ་
བའི་ཉེས་ལྟུང་གི་ལས་མི་ཟད་པ་ཅིའི་ཕྱིར་ལྷུར་ལེན། ཤེས་ལྡན་དག ཐོག་མ་
མེད་པའི་འཁོར་བ་ནས་བསགས་པའི་ལས་ཉོན་གྱི་ཁུར་ཅུང་ཟད་ཀྱང་མ་བྲི་བར།།
ཆོས་ལ་བརྟེན་པའི་ལས་སྒྲིབ་འབད་མེད་དེ་སྒྲུབ་པ་ནི་གཉེན་པོའི་སྨན་དུག་ཏུ་
འགྱུར་བ་དང་ཅིས་ཏེ་མི་འཚུངས། འོན་ཀྱང་འདིར་ཕ་མའི་ཉེར་ལེན་གྱིས་སྐྱེ་
བ་ཡོངས་སུ་གཟུང་བ། གཞོན་ནུའི་ཀུན་སྤྱོད་ད་ལྟའི་ཡེ་ཤེས་ལ་གསལ་བ།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 23
བསྟན་རིམ་རྣམས་ལ་ཞུགས་ཏེ་བསླབ་པའི་གནས་རྗེས་སུ་མནོས་པ། ཐོས་པའི་
རྩོལ་བས་སྔར་གོམས་པའི་བག་ཆགས་ཀྱི་མཐུ་ཅུང་ཟད་སད་པ། བསམ་པ་
ལས་བྱུང་བའི་ཤེས་རབ་ཀྱི་སྒོ་ངང་གིས་བྱེ་བ། རྒྱུད་མ་ལུས་པའི་རྡོ་རྗེའི་གནས་
དབང་དོན་ལྷན་ཅིག་སྐྱེས་པའི་ཡེ་ཤེས་ཉེ་བར་བསྩལ་ནས། དེ་ཉིད་སྔ་ཕྱིར་
བར་གསུམ་དུ་མནོས་པའི་ཁྲིད་ཚུལ་བརྒྱ་རྩ་བརྒྱད་ཀྱིས་སརྒར་ཕྱེ་སྟེ་རང་གཞན་
གྱི་རེ་བ་ཡིད་བཞིན་དུ་བསྐོང་བའི་ལས་སྣང་གི་འཆར་ཚུལ་སྒྲོ་སྐུར་དང་བྲལ་བ།
ཡུན་རིང་དུ་འགྲོགས་པའི་གྲོགས་དག་དཔང་དུ་གྱུར་བ་ཆེ་ལོང་ཙམ་ཞིག་སྨོས་ན།
སྔོན་གྱི་དགེ་བའི་བཤེས་གཉེན་བཀའ་གདམས་པ་དག་གི་གསུང་སྒྲོས་ན། སྔ་
མ་གང་བྱས་རང་གི་ལུས་ལ་ལྟོས། ། ཕྱི་མ་གར་འགྲོ་རང་གི་སེམས་ལ་དྲིས། །
ཞེས་གསུངས་པ་འདི་གློ་བ་ལ་འཇེན་པར་བྱུང་བས། དོན་དེ་ཉིད་ལ་བསམས་
པ་ན། ད་ལྟ་དངོས་སུ་ཐོབ་ཅིང་མ་ཉམས་པའི་དལ་འབྱོར་འཁོར་ལོ་བཞི་ལྡན་
གྱི་རྟེན་ཁྱད་པར་ཅན་འདིའི་རྒྱུ་དྲི་མ་མེད་པའི་ཚུལ་ཁྲིམས་ཀྱི་བརྟུལ་ཞུགས་ལ་
ནན་ཏན་དུ་བགྱིད་པ་པོ་དེ་ཉིད་ཀྱི་སྨོན་ལམ་དག་པའི་ལེགས་བྱས་ཀྱིས་བསྐྲུན་
ཏེ། འདིར་སྐྱེ་བ་ཡོངས་སུ་གཟུང་བའི་ཡུལ་ནི་མངའ་རིས་སྨད་ཀྱི་སའི་ལྗོངས།
གཉག་སྟོན་ཤཱཀྱ་མུ་ནེའི་རིགས་བརྒྱུད་འཛིན་པའི། ཡབ་རྗེ་དགུང་ལོ་ལྔ་བཅུ་
རྩ་བརྒྱད།- ཡུམ་ཉི་ཤུ་རྩ་གཉིས་བཞེས་པའི་ཚེ་ལྷུམས་སུ་ཞུགས་པར་སྣང་ལ།
སྐབས་དེར་སྐ་རགས་ནས་བྱང་སེམས་རིན་པོ་ཆེ་སྤྱན་དྲངས། རྒྱལ་བ་ཚེ་
དཔག་ཏུ་མེད་པ་ལྷ་དགུའི་དཀྱིལ་འཁོར་དུ། མས་དབང་བསྐུར་བ་ལན་གྲངས་
དཔག་ཏུ་མེད་པ་མནོས་པའི་མཐར། ནམ་ཞིག་མངལ་འཛིན་པའི་ཟླ་བ་རྫོགས་
ནས། རབ་བྱུང་ཞེས་པ་མེ་མོ་ཡོས་ཀྱི་ལོའི་ཧོར་ཟླ་བཅུ་པའི་ཚེས་ཉི་ཤུ་ལྔ།



24 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཟའ་ལྷག་པ། སྐར་མ་མེ་བཞི། འཕྲོད་ཀུན་དགའ། སྦྱོར་བ་མཛའ་བོ་
རྣམས་འཛོམ་པ་ལ། ཤག་མ་ཁང་རྙིང་པ་དེ་ཉིད་དུ་བདེ་བར་བཙས་ཅེས་གླེང་
ལ། དུས་དེར་སྐྱེད་མོས་ཚལ་གྱི་ལྡུམ་ར་ན་མེ་ཏོག་རྒྱ་མེན་སུམ་ཐོག་རེ་རེ་ཞིང་
ཡང་ཁ་དོག་མི་གཅིག་པ། ཐོག་སྟེང་མ་དེའི་ཟེའུ་འབྲུའི་དབུས་ནས་འདབ་མ་
ལྗང་སེར་རྒྱངས་ཀྱིས་འཐོན་པ་ཞིག་འཁྲུངས་པ། གསེར་ཁང་གི་རྟེན་རྣམས་ཀྱི་
དྲུང་དུ་ཕུལ་བས། ཟླ་བ་ཕྱེད་ཙམ་གྱི་བར་དུ་མ་རྙིངས་པར་ཐུབ་པ་དེ་དུས་ཀྱི་
སྐྱེ་བོ་ཀུན་ལ་མངོན་སུམ་དུ་གྱུར། དེ་ནས་ཟླ་བ་འགའ་ཞིག་ལོན་པ་ན། རྭ་
སྟོན་ཆོས་རྗེའི་དྲུང་དུ་མིང་ཞུ་བ་ལ་ཕྱིན་པས། བྱིས་པ་འདི་སྒྲོལ་མ་འབུམ་ཐེར་
བཙུགས་པའི་རྗེས་རང་ལ་སྐྱེས་བྱུང་པས་མིང་སྒྲོལ་མ་འབུམ་དུ་ཐོགས། བཙུན་
པའི་བག་ཆགས་བཟང་པོ་འདུག་པས་ཆོས་སྒོར་ཆུག་ཅེས་ལུང་བསྟན་གནང་
ཞིང་། སྔ་ཕྱིར་མ་དང་ལྷན་དུ་རྒྱལ་བ་ཚེ་དཔག་ཏུ་མེད་པ་ལྷ་དགུའི་དཀྱིལ་
འཁོར་དུ་དབང་ལན་གྲངས་དུ་མ་དང་། སྒྲོལ་མ་དཀར་མོ། རྟ་མགྲིན་ལྕགས་
རལ་ཅན། ཕྱག་རྡོར་ཨུ་ཙརླ་རྣམས་ཀྱི་བཀའ་ལུང་ཐོབ་ཟེར། དེ་ནས་ལོ་བཞི་
ཙམ་གྱི་བར་དུ་བྱང་སེམས་རིན་པོ་ཆེ་བར་ཆད་ཀྱིས་མི་བརྫི་བར་བྱ་བའི་ཆེད་དུ་
བཀའརྗེས་གནང་དུ་མ་གནང་བ་ཐོ་རོ་ཙམ་དྲན། ཁྱད་པར་དྲུང་པ་ཆོས་རྗེ་
པས་ཐུགས་དམ་ཟབ་མོའི་སྐྱབས་འོག་ཏུ་གཡེལ་བ་མེད་པའི་བཀའ་དྲིན་བསྩལ་
ཞིང་། སྐབས་སུ་ཚེ་དབང་། སྒྲོལ་དཀར་གུར་མགོན་གྱི་བཀའ་བསྒོ་ཡང་ཡང་
གནང་། ལོ་བཞི་ཙམ་ལོན་པ་ན། ཕུ་ཕག་དགོན་པ་མཇལ་དུ་ཕྱིན་པའི་ལམ།
བྱམས་གླིང་གི་མདུན་དུ་སླེབ་པ་ན། ཨ་ལི་ཨ་ལི་ཡི་ན་ཡི་ན་ཟེར་ཞིང་། དགོན་
པའི་གྲྭ་ཁང་རྣམས་མཐོང་བས་བག་ཆགས་སད་པའི་བློ་ཉམས་མང་པོ་བྱུང་།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།
25
དབུ་རྩེའི་ཐད་དུ་སླེབ་ནས་ཀྱང་རྟ་མཐེན། ང་ལྟད་མོ་བལྟ་དགོས་པ་འདུག་
བྱས་ཤིང་། རྒྱུན་རིང་དུ་བསྡད་པས་ད་ལྟ་ཡང་གསལ་པོ་དྲན་གྱི་འདུག བྱིས་
པའི་དུས་ཡུལ་དུ་སྡོད་པའི་རིང་ལ། ཁྱེའུ་རྩེ་གྲོགས་མང་པོ་དང་བཅས་ཏེ་ཆོས་
ཁྲི་བརྩིགས་པ་ལ་བསྡད་ནས། ཁོང་རྣམས་ཆོས་ཉན་གྱི་ཚུལ་དུ་བྱས། ངས་
ཆོས་བཤད་པ་ཡིན། ཁྱེད་རྣམས་ཉོན་བྱས་པ་རྒྱུས་ཡོད་པའི་མི་ད་དུང་ཡང་
ཡོད། དེ་དུས་ཀྱི་ཆོས་ཁྲི་ལའང་ཡུན་རིང་པོའི་བར་དུ་ང་རང་དུང་དཔུན་
རྣམས་ཀྱིས་འཛིན་ཚུགས་བགྱིས། དེ་དག་གི་བར་སྐབས་རྣམས་སུ་ཡང་ཡང་
གྲིབ་རྐྱེན་ལ་བརྟེན་པའི་ན་བ་གློ་བུར་བ་དུ་མས་གཙེས་པས་ཉེར་ལེན་གྱི་རྐྱེན་
བྱས། ཡབ་ཡུམ་གྱིས་ཀྱང་ཆོས་སྒོར་འཇུག་པའི་མཐུན་རྐྱེན་ཡང་དག་པའི་
བཀའ་དྲིན་སྩལ་ཏེ། ། ལོ་དེ་ཉིད་ལ་སྐྱབས་གསུམ་དང་། ཕྱི་ལོ་ས་གའི་དུས་
ཆེན་སྟེངས་སུ་ཡོངས་རྫོགས་དགེ་བསྙེན་གྱི་སྡོམ་པ་དྲུང་པ་ཆོས་རྗེ་ལས་ཐོབ།
སྐབས་དེར་མདོ་སྡེ་སྐྱེས་རབས་ལས་ཀློག་ཐར་བྱས་པས། ཚིག་ཕལ་ཆེར་བློ་ལ་
ཟིན་ནས། ཇ་གྲལ་ལ་བསྩོལ་མེད་དུ་བསྐྱར་བས། ན་ཚོད་ཕྲ་མོ་ལ་དེ་ལྟར་དུ་
བྱུང་པས་ཡུམ་དགྱེས་པ་ཆེ་སྟེ་ཐམས་ཅད་མ་བུ་ཡོད་པ་མང་པོ་ཡོད་དེ། ངའི་བུ་
འདི་འདྲ་ཡོད་པ་སུ་ལ་ཡང་མེད། མངལ་དུ་ཆགས་པ་ནས་དེང་སང་གི་བར་གྱི་
དགེ་མཚན་འདི་རྣམས་ལ་བལྟས་ན་གཞན་དང་མི་མཉམ་པ་ཅིག་ཡོང་ངེས་པ་
ཡིན་གསུང་བའང་དྲན། དེ་ལོ་ཙོག་གེའི་ནད་པ་མང་འདུག་པས། ཨ་མས་
མིང་སྲིང་ཀུན་ལ་བསྲུང་སྐུད་མདོགས་ཀྱི་འདུག་པ་ལ། ང་རང་གི་དགོས་སྐལ་
དེ་རྩེད་མོའི་རྣམ་པས་ཁ་ཕྱེ་སྟེ་བལྟས་པས། སྲན་མ་འབྲུ་དགུ་འདུག་པ་ཟོས་
པས། དེ་ནུབ་མན་ཤིན་ཏུ་ན་བ་བྱུང་སྟེ། འཚོ་བྱེད་ཀྱི་འཕུལ་སྨན་སྟོབས་



26
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྐྱེད་དེ་བྱིན་པས། འབྲུམ་བུ་ཤིན་ཏུ་འཐུག་པ་ཕྱིར་འཐོན། ལུས་ཀྱི་ཕྱི་
ཐམས་ཅད་རྣམ་དག་ཏུ་སོང་བ། དེ་དང་གོས་འབྱར་ནས་གྱོན་མི་སྟུབ་པ་ལ།
མོན་དར་གྱི་གཟན་བཅོས་ཏེ་ཤ་ལ་སྦྱར་བ་ན་ཡང་། སྐབས་རེར་མ་སངས་ན་ཤ་
ལ་འབྱར་ཡོང་བ་ཙམ་བྱུང་། དེར་མས་ལྷག་པར་བརྩེ་བས། ཉིན་མཚན་མེད་
མ་བྲལ་བར་ནད་གཡོག་གནང་། དུས་ཕྱིས་བསམ་པས་ངའི་ཨ་མ་དེས། དེ་
དུསནད་གཡོག་རྐྱེན་དུ་འབྱོར་བ་བྱས་པ་གཅིག་པུའི་དྲིན་ཡང་འཁོར་བ་མེད།
ངགཅིག་པུ་ལ་བརྩེ་བར་མ་ཟད། སྤྱིར་ཡང་ཨ་མ་དེའི་དགེ་བློ་དང་། རང་
བཞིན་བཟང་ངན། གཏོང་བའི་སྒོ་གང་ལ་བསམས་ཀྱང་། བུད་མེད་ཕལ་
ལས་འདས་པ་རང་གཅིག་གི་ཡིད་ཆེས་ཡང་ཡང་སྐྱེ་བ་བྱུང་། ། སྐབས་དེར་
དྲུང་པ་ཆོས་རྗེས་ཡང་ཡང་དུ་ཕེབས་པ་ན། སེམས་སྤྲོ་བ་དང་གུས་པ་ཆེན་པོ་
སྐྱེས་ཏེ། མ་ལས་བླངས་པ་དང་། ཐབས་མཁས་ཀྱི་འདུ་བྱས་ནས། ཉིན་རེ་
བཞིན་གསོལ་ཇ་ཞུ་བ། སྐུ་ལ་འདུད་པ། ཐ་ན་ན་བཟའ་ལ་གནས་པའི་ས་རྡུལ་
ཕྲ་མོ་སོགས་ཕྱིར་གསོལ་བ། རྒྱང་རིང་པོ་ནས་བསུ་བ། སྐྱེལ་བ་སོགས་གཞན་
གྱིས་སློབ་པ་ལ་མ་ལྟོས་པར། རང་ཤར་དུ་བྱུང་བའི་ཀུན་ཏུ་སྤྱོད་པ་དེས་ཐུགས་
ཕྲོགས་ཏེ། བྱིས་པ་ཁྱོད་ཆུང་ཆུང་ནས་དད་པ་ཆེ་ཞིང་། ཆོས་ཀྱི་རིགས་སད་པ།
ཤེས་རབ་དང་ལྡན་པ་ཅིག་འདུག་ཅེས་བསྔགས་པ་ཡང་ཡང་གནང་ཞིང་།
ངེད་ལ་ཇ་མང་པོ་རང་བྱིན་པའི་སྦྱིན་བདག་ཡིན་གསུང་བ་སོགས་དགྱེས་པའི་
རྣམ་འགྱུར་མང་པོ་མཛད། དུས་དེར་ཡབ་ཡུམ་གྱི་ཕོ་བྲང་དེ་ཉིད་དུ་ཀློག་
སོགས་བསླབ་སྦྱངས་ཀྱི་གནས་ཕྲ་མོ་ཚེགས་མེད་དུ་ཤེས། ལོ་དྲུག་པ་ལ་སྡེ་པ་སྐུ་
མཆེད་དྲུང་དུ་ལོ་གསར་ལ་མཇལ་དུ་ཕྱིན་པས། འཕྲལ་ཤེས་ཀྱི་ཚིག་རྣམས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 27 །
བཞུགས་གྲལ་གྱི་དབུས་སུ་གཙང་སིང་བ། སྤོབས་པ་ཞུམ་པ་མེད་པར་གཟེངས་
མཐོ་ཞིང་བརྗོད་པ་དག་པར་བཏོན་པས། དཔོན་པོ་རྒན་པོའི་བུ་འདི་ངོ་
མཚར་ཆེ་གསུང་གཟེངས་བསྟོད་དང་བཅས་པའི་གནང་སྦྱིན་བསམ་གྱིས་མི་
ཁྱབ་པ་སྩལ། དེ་ནས་ལོ་བདུན་ལོན་པ་ན། དྲུང་པ་ཆོས་རྗེ་པའི་དྲུང་དུ་བཅོམ་
ལྡན་འདས་གཤིན་རྗེ་གཤེད་དམར་པོ་ལྷ་ལྔའི་རྡུལ་ཚོན་གྱི་དཀྱིལ་འཁོར་དུ་
བཅུག་ནས། རིགས་བརྟག་པའི་མེ་ཏོག་གཙོ་བོས་བཞེས་པའི་དབང་ལས།
གསང་མཚན་དཔལ་ཞེ་སྡང་རྣམ་པར་དག་པའི་རྡོ་རྗེ་ཞེས་གདགས་པར་མཛད་
དེ། སྐྱེ་བ་འདི་ལ་སྔགས་ཀྱི་དཀྱིལ་འཁོར་དུ་ཞུགས་ཤིང་། དབང་ནོད་པའི་
ཐོག་མ་ཡང་འདི་ཡིན་ནོ། ། དེ་ལོ་དགོན་པའི་དགེ་འདུན་རྣམས་ལ་ཞེན་པ་
བཞི་བྲལ་གྱི་ཁྲིད་གནང་བའི་ཁྲིད་རར་ཞུགས་ཏེ་ཟླ་ཆོས་ཅིག་དམིགས་ཁྲིད་ཞིབ་
པར་ཉན་པས། ཆོས་ཀྱི་རྐང་ཞེན་པས་མ་བཅིངས་པའི་ཆགས་མེད་དུ་འདུག་
སྙམ་པ། ཅིས་ཀྱང་དགོས་མེད་ཀྱི་བློ་རྩ་བྲལ། གང་ལའང་སྙིང་པོ་མི་འདུག་
སྙམ་པའི་ཡིད་ཆེས། ཟེར་སྒྲ་ལ་མ་ལྟོས་པ་ནང་ནས་གོ་བ་བྱུང་སྟེ། ཕྱིས་ཁྲིད་
གང་ཞུས་ཀྱང་ཆགས་མེད་ཀྱི་ངེས་འབྱུང་དེ་དུས་འདྲ་བའི་རྔོ་ཐོགས་པ་གཏན་མ་
བྱུང་ཞིང་། བརྒྱུད་པའི་ཕྱག་བཞེས་ཀྱི་སྲོལ་མི་འདུག་པ་མ་གཏོགས་དྲི་མེད་
རིག་པའི་རང་འཚང་གྲུང་པ་དེ་དུས་ནས་གཅེར་མཐོང་དུ་བྱུང་འདུག་སྟེ།
ཡུན་རིང་པོའི་བར་དུ་ངོ་ཤེས་པ་དང་ངེས་ཤེས་སྐྱེས་པ་ནི་མ་བྱུང་མོད། ཕྱིས་ངོ་
སྤྲོད་མཛུབ་བཙུགས་སུ་མཛད་པ་དག་གི་བསྙེམས་མེད་དུ་སྟོན་པར་མཛད་ནས།
སྔར་གྱི་དེ་ ཉིད་ལས་གསལ་བཞག་གི་བླང་དོར་སྤུ་རྩེ་ཙམ་ཡང་མི་འདུག་སྟེ།
ཞེན་པ་བཞི་བྲལ་འདི་ཁྲི་ཐོབ་པ་ཐམས་ཅད་ཀྱི་ཐོག་མ་ཡིན་ནོ། ། འདིའི་རྩ་



28 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཚིག ཚེ་འདི་ལ་ཞེན་ན་ཆོས་པ་མིན། ། འཁོར་བ་ལ་ཞེན་ན་ངེས་འབྱུང་
མིན། ། བདག་དོན་ལ་ཞེན་ན་བྱང་སེམས་མིན། ། འཛིན་པ་བྱུང་ན་བལྟ་བ་
མིན། ། ཅེས་པ་འདི་ཡང་ཡང་འགྲོ་འདུག་གི་སྐབས་ལྷང་ལྷང་སྨྲས་པ་ད་ལྟའི་
དྲན་ཡུལ་ན་ཡང་འདུག་ཅིང་། ཨ་མ། སྤུན་ཟླ་ཐ་ན་བྲན་ཁོལ་ཚུན་གྱིའང་བློ་
ལ་ཚིག་དེ་འཇགས་འདུག དེ་དུས་སྐད་ཕྲ་མོ་གླིང་བུ་ལྟར་སྙན་པ་ཅིག་ཡོད་
པས། རྗེ་བཙུན་གྲགས་པའི་ཞེན་པ་བཞི་བྲལ་གྱི་རྟོག་མགུར་རྣམས་དགོངས་
མཆོད་སྐབས་འགོལ་དུས་ཡབ་ཡུམ་ཐམས་ཅད་གདན་འཛོམ་པའི་སྤྱན་སྔར་
ཉིན་རེ་བཞིན་ལན་དགོས་པ་ལ། ཨ་ཕྱི་བགྲེས་མོ་ཅིག་ཡོད་པ་དེ་ངེས་འབྱུང་
དང་། དད་པ་བླ་ལྷག་ཏུ་འཁྲུངས་པའི་སྤྱན་ཆབ་མང་པོ་བསིལ་བ་རང་གནང་
བ་དྲན། ང་རང་ཡང་ཆུང་ཆུང་གི་དུས་ངེས་འབྱུང་གི་སེམས་ཀྱིས་དྲངས་པའི་
ཕྱག་མཆོད་འབུལ་བ་ལ་སྤྲོ་ཞིང་། རྟེན་གསུམ་གང་ན་བཞུགས་པའི་སར་
མཆོད་གཤོམ་དང་། དཀར་མེ་ལྷ་བཤོས། དབྱར་དུས་མེ་ཏོག་སོགས་གཙང་
ཞིང་། བཀོད་པས་ཐོ་བའི་ཚོགས་བསོག་པའི་མདུན་པ་ལ་རང་གིས་མི་ཁྲེལ།
སྔོན་གྱི་གོམ་པ་མཐུ་བརྟས་པའི་དབང་གིས་བླང་དོར་གྱི་གནས་ཕྲ་རགས་ཀུན་ལ་
བཟོ་མེད་ཤུགས་འབྱུང་དུ་སྤྱོད་པའི་བརྟུལ་ཞུགས་དཔའ་མ་ཞུམས་པ། གང་ལ་
ཡང་འཇིགས་པ་མེད་པའི་བློ་རྩལ་གྱི་འཆར་སྒོ་སུ་རུང་རུང་གིས་ནན་ཏུར་དུ་
བཅོ་མི་ཐུབ་པ་ཅིག་དེ་དུས་ཡོད། སྐབས་ཤེད་དུ་ཡབ་ཀྱིས་བཀའ་ཞལ་ལས།
དུས་ཚེས་བཟང་པོ་ཡོད་ཟེར་བ་ཅིག་གི་ཉིན། ཆོས་རྗེ་དྲུང་བཙུན་པ་ལ་བསྡུས་
པ་བརྩི་བའི་དུས། ཁོང་གི་གསུང་ནས། ཁྱེད་ཤེས་རབ་ཆེ་ཞིང་ཐུགས་བག་
ཆགས་བསད་པ་ཅིག་འདུག་པས། ས་དཀར་ཆོས་ཅན་ནས་བརྩི་བ་དེ་འདྲ་མི་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 29
བྱེད། མཁས་ཉམས་ཀྱི་རྟེན་འབྲེལ་ལེགས་ས་ནས་འབུལ་དགོས་པས། སངས་
རྒྱས་པའི་རྒྱུ་ཡིན་ན་ཤེས་རབ་མ་ཡིན་པ་ཕུད་སོགས་དེ་དུས་ངག་སློབ་བྱས་པའི་
བསྡུས་སྦྱོར་རྣམས་གོ་རིམ་ཕྲ་མོ་ཙམ་གྱི་ཚིག་ཟུར་ཡང་མ་བརྗེད་པ་ད་ལྟའི་བར་
དུ་གནས། དེ་ལོ་ནས་གཞུང་ཆེན་རྣམས་འཛིན་པའི་དབུ་བཙུགས་ཏེ། ཐོག་
མར་ས་སྐྱ་པའི་མོས་ཞེན་བྱས། སྡོམ་རིག་གཉིས་བློ་ལ་བཙུད་པའི་ཚེའང་།
ཞོགས་རེ་ལ་གཞུང་ཤོག་རེ་ཙམ་གཟུང་ཞིང་། བཤར་སྦྱང་ཧ་ཅང་མ་བྱས་ཀྱང་
ནམ་ཡིན་དུ་གཙང་ཞིང་མ་འདྲེས་པར་ཐོན་པའི་ངང་ནས། དྲུང་པ་ཆོས་རྗེ་ལ་
འཕྲག་སྣོན་ཕུལ་བས། རེ་ཤིག་དེས་འཛིན་གཞན་ཤོལ་ལ། གཞུང་གཉིས་པོ་
བརྒྱ་ཚར་རེ་ལྕེ་ཐོག་ནས་བཤོར་དུ་ཆུག་གསུང་བའི་བཀའ་བསྩལ་སློབ་དཔོན་པ་
ལ་གནང་བ་ཇི་ལྟ་བ་བཞིན་དུ་བསྒྲུབས་རྗེས། དཔེ་ཆའི་ཡིག་སྤྱི་ཚུན་གསལ་པོ་
བློ་ལ་ཤར་ནས། མིག་བཙུམས་ཏེ་གཞུང་གི་རྐང་པ་རེ་རེ་ནས་ལུགས་ལྡོག་ཏུ་
བཏོན་པ་དེ་ཤོག་འདེབས་རེ་རེ་གཉིས་གཉིས་ལ་འཐོགས་ཐུག་མེད་པར་ཐོན་པ་
བྱུང་སྟེ། དེ་དུས་ཀྱི་དཔེ་བསྣོན་གྲོགས་ལྡན་པ་ད་ལྟ་ཡང་ཤིན་ཏུ་མང་བར་ཡོད།
དེ་མཚམས་ཕར་ཚད་འདུལ་མངོན། བྱམས་ཆོས་ལྷག་མ་བཞི། སྤྱོད་འཇུག
བཤེས་སྤྲིང་སོགས་བློ་ལ་ཟིན་རྗེས། དྲུང་པ་ཆོས་རྗེ་ལ་འཕྲག་བསྣོན་འབུལ་བ་
དང་། གཞུང་རེ་རེ་ཡང་བརྒྱ་ཚར་དུ་བཤོར་བ་གོང་བཞིན་བྱས། ཕ་མ་འབྱོར་
ལྡན་གྱི་དྲིན་ལས། རྣམ་འགྲེལ་གྱི་ཞོ་འཐུང་སྟོན་མོ། ཚད་འབྲས་མར་ཁུ།
གཞུང་རྫོགས་སྟོན་མོ། ཕར་ཕྱིན་གྱི་སྐབས་སྟོན་སོགས་ཀྱིས། སློབ་དཔོན།
གྲྭ་པ། དཔེ་འཛིན་རོགས་ཀུན་ཚིམ་པར་བྱས་ཤིང་། སྐབས་དེར། པཎ་ཆེན་
རིན་པོ་ཆེ་བྱམས་པ་གླིང་པ་དེས་ཕག་དཀར་ཤེས་རབ་གསལ་བྱེད་ཀྱི་ཞལ་



30 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཟིགས་པ་ཡིན་ཟེར་བའི་གྲགས་པ་འདུག་ཅིང་། རིག་པའི་གནས་ལྔ་ལ་ཕུལ་
དུ་བྱུང་བའི་མཁྱེན་པ་མངའ་བ། རི་མོ་ཡང་སྤྱན་གྱིས་གཟིགས་པ་ལ་མ་ལྟོས་
པར། སྐུ་རྒྱབ་ཏུ་རྩོལ་མེད་འདྲི་བ་མངོན་སུམ་དུ་གནང་བ་ཐོས་ཤིང་མཐོང་
བས་མོས་པར་བྱུང། འདི་ལྟ་བུའི་མཁྱེན་རབ་ཀྱི་རྒྱུན་བདག་ལ་འཕོས་ན་སྙམ།
ཕག་དཀར་གྱི་བྱིན་རླབས་ཅིག་གནང་དགོས་ཞུས་པས། དྲུང་པ་སྐུ་ན་གཞོན་
ནུ་ནས་ཐུགས་རྫོགས་ཆེ་བའི་སྙན་པ་ཡང་ཡང་ཐོས་པས་ཡ་མཚན་ཆེ། ད་
བསྟན་པ་ལ་ཕན་པའི་དགེ་བའི་བཤེས་གཉེན་ཆེན་པོ་གཅིག་གི་ཁུར་བཞེས་
གནང་དགོས་གསུང་ཞིང་། དགེས་པ་དང་བཅས་ཏེ་བྱིན་རླབས་ཟབ་ནས་
གནང་། དེ་དུས་ལྕེའི་སྟེང་དུ་ཧི་ཧུ་ཝཾ་གི་ལཉྫའི་ཧྲི འདྲི་བ་སོགས་བློ་རྣོ་བའི་ཆོ་
གའི་ལེགས་བྱས་ཡང་མཛད་ཀྱི་འདུག་པ་ངེས། དེའི་རྗེས་སུ་སློབ་དཔོན་ཀོང་
ཀ་སྦྱིན་གྱིས་མཛད་པའི་སྒྲུབ་ཐབས་ཀྱི་རྒྱ་གཞུང་དེ་རྗེ་རང་གིས་ཕྱག་བྲིས་སུ་
སུམ་བིད་མཛད་དེ་གནང་ཞིང་། བླ་མ་འདིས་བདག་ལ་ཐུགས་དཀར་བའི་
ཆའི་བཀའ་དྲིན་ནམ་དུ་ཡང་མི་འཁོར་བ་ལྟ་བུ་ཡོད། དེ་དུས་ཤེས་རབ་ཆེན་པོ་
རང་ཅིག་བྱེད་དགོས་བསམ་ཏེ། བྱང་སེམས་རིན་པོ་ཆེ་ལ། ཤེས་རབ་འཕེལ་
བའི་ལྷ་རིགས་འཇམ་དཀར། དབྱངས་ཅན་མ། མི་གཡོ་བ། ཤེར་ཕྱིན་
དཀར་མོ་རྣམས་ཀྱི་བསྒྲུབ་སྐོར་ཞུས་ཤིང་། དྲུང་པ་ཆོས་རྗེའི་སྤྱན་སྔར། ཨ་ར་
པ་ཙ། སྨྲ་སེང། འཇམ་དཀར་བསྟན་པའི་འཁོར་ལོ། གང་བློ་མའི་བསྟོད་
སྒྲུབ། འཇམ་དབྱངས་རྣོན་པོ་རྣམས་ཀྱི་སྒྲུབ་སྐོར་ནོས། དེའི་དབྱར་ལོ་ཕུ་
ཕག་བསྐྱེད་ཚལ་དུ་ལྷ་ཆུང་ཆུང་དེ་རྣམས་ཀྱིས་མངོན་རྟོགས་དང་འབྲེལ་བའི་
ཟླས་བརྗོད་ལ་འགྲུས་པ་དང་། ཉི་ཟླ་གཟའ་འཛིན་བྱུང་ངོ་ཅོག་ལ་ལྷ་སོ་སོ་ལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 31 །
བརྟེན་པའི་མ་ཥའི་སྦྱོར་བ་མང་དུ་བྱས་ཤིང་། ཕག་དཀར། འཇམ་དཀར་
དབྱངས་ཅན་མ་སོགས་ལ་བ་གཞོན་དཀར་མོའི་འོ་མས་འཕུལ་བ་དང་། ཤེར་
ཕྱིན་དཀར་མོ་ལ་མ་བསླད་པའི་སིང་བུས་འཕུལ་བ་སོགས་རྒྱུད་སྡེ་ནས་བཤད་
པའི་ལག་ལེན་མ་འཁྲུལ་བར་བསྐྱངས་པས། དུས་དིང་སང་སྦ་བར་མ་ནུས་
པའི་བློ་གྲོས་ཀྱི་རྩལ་མངོན་སུམ་དུ་གསལ་བ་འདི་ཡིན། ད་ལྟ་རྒྱུ་འབྲས་ལ་ཡིད་
མི་ཆེས། ལག་ལེན་ལ་བློ་མི་གཏད། ལྷ་བསྒོམ་ལ་དང་མ་ཆགས་པར། དངོས་
གྲུབ་ཐོབ་པར་འདོད་པ་རྣམས་བྱེད་མ་བཙིར་བས་མར་ཁུ་ལྟ་བུའོ ། དེ་ལོ་ཕུ་
ཕག་བསྐྱེད་ཚལ་དུ་མཁན་ཆེན་རིན་པོ་ཆེ་དང་མཇལ། བླ་མཆོད་གོང་མ་ཏོག་
ནས་བརྒྱུད་པའི་བསྟོད་པ་ཆོས་ཀྱི་རྒྱལ་པོའི་འདོན་ཐབས་དང་བཅས་པ། ཤ་
ཝ་ར་སེར་མོའི་རྗེས་གནང་། དམར་ནག་གཉིས་ཀྱི་བསྒོམ་ལུང་དང་བཅས་པ་
ཐོབ། དེའི་དགུན་དྲུང་པ་ཆོས་རྗེ་ལ། ཐུགས་རྗེ་ཆེན་པོའི་དམར་ཁྲིད། རྟེན་
འབྲེལ་སྙིང་པོ། སྐྱིད་སྡུག་ལམ་འཁྱེར། སུམ་པ་ལོ་ཙའི་སྙན་བརྒྱུད། བློ་སྦྱོང་
དཔལ་ཡེ་མ་སྟེ་རྒྱལ་སྲས་ཁྲིད་དྲུག་གི་ཕྱག་ཆེན་ལྷན་ཅིག་སྐྱེས་སྦྱོར་མ་གཏོགས།
གཞན་གོང་སྨོས་ལྔའི་དམིགས་ཁྲིད་སྔ་ཕྱིར་རྒྱལ་སྲས་བཀའ་འབུམ་བཟླས་པ་
ལན་བདུན་ལུང་སྨིན་པར་ཐོབ། བསྙུང་གནས་དང་བློ་སྦྱོང་ལ་རྒྱལ་སྲས་བུ་
བཞི་ཀའི་རྒྱུད་པའི་ཆུ་བོ་བླ་མ་འདི་ལ་བཞུགས་པ་ཀུན་ཐོབ་པས་ཚིམ་པར་བྱུང་།
གསུང་ལས་ཀྱང་། རྒྱལ་སྲས་ཆོས་རྫོང་པ་ནས་བརྒྱུད་པའི་ཕྱག་ཆེན། རྒྱ་མ་བ་
ཡོན་ཏན་འོད་ཀྱི་ཡིག་ཆར་འཁོད་པ་ཅིག་འདུག་པ་འདི་མ་འོངས་པ་ན་ཁྱོད་
ཀྱིས་ཐོབ་པར་གྱིས། དེས་རྒྱལ་སྲས་ཁྲིད་དྲུག་ཚང་བ་ཡིན་ཞེས་ནན་ཏན་
མཛད་པ་སྙིང་ལ་བཞག ཡང་དེ་སྐབས་མདོ་སྡེ་དཀོན་བརྩེགས། མདོ་སིལ་བུ་



32 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བ་བཅུ་བདུན། མདོ་མེ་ཏོག་བསིལ་མ། མཛངས་བླུན། བཀའ་བསྡམས་
ཞུང་དྲུག ཀ་མ་ལ་ཤཱི་ལའི་བསྒོམ་རིམ་ཐོག་མཐའ་བར་གསུམ། ། ཇོ་བོའི་
ཆོས་ཆུང་བརྒྱ་རྩ། པོ་ཏོ་བའི་དཔེ་ཆོས་རིན་སྤུངས། དེའི་དམིགས་སྒྲོམ་གྱི་
གཟེར་བུ་ཧོར་བཀའ་བཞི་པས་བསྒྲིགས་པའི་དཔེ་དོན་ངོ་སྤྲོད་མཛུབ་བཙུགས་
ཀྱི་ཁྲིད། རྒྱབ་ཆོས་སུ་ལུང་རིན་དཔུངས། གཏབ་རྒྱུད་རིན་དཔུངས་དང་
བཅས་པ། ཆིག་ལམ་རིང་མོ། ལྕེ་བསྒོམ་པས་སྒྲིགས་པའི་བཀའ་གདམས་ཐོར་
བུ་བ། བེའུ་བུམ་སྔོན་པོ། སྣར་ཐང་མཁན་ཆེན་གྲགས་དོན་པ་ནས་བརྒྱུད་
པའི་སྐྱེས་བུ་གསུམ་གྱི་ཁྲིད། སྲིད་ཞི་མཉམ་ཉིད། དབུ་མ་ཆེན་པོ་བདག་པས་
གཞན་གཅེས་ཏེ་རྩ་བའི་ཁྲིད་བཞི། མདོ་ཏིང་ངེ་འཛིན་རྒྱལ་པོ་བསྒོམ་བྱ།
ཐུབ་པ་ལ་བརྟེན་པའི་ཞི་གནས་སེམས་འཛིན། མི་གཡོ་བ་བླ་མེད་ཀྱི་རྒྱུད་ཀྱི་
བསྒོམ་བྱ། གཏུམ་པོ་མེ་བསྲུངས། སྒྲོལ་མ་ལས་སྣ་ཚོགས་པའི་རྒྱུད་ཀྱི་བསྒོམ་
བྱ། མངོན་ཤེས་ལུང་སྟོན། ཟ་མ་ཏོག་བཀོད་པའི་བསྒོམ་བྱ། སྙིང་རྗེ་མཁའ་
ཁྱབ་ཏེ་བཀའ་བསྡམས་ལྷ་བཞིའི་ཟབ་ཁྲིད། རྒྱ་བོད་ཀྱི་བློ་སྦྱོང་ཡོད་དོ་ཅོག་
ཀུན་གྱི་ཚིག་དོན་འདུམས་པ། སེམས་དཔལ་གཞོན་ནུ་རྒྱལ་མཆོག་པས་མཛད་
པའི་བློ་སྦྱོང་ལེགས་བཤད་ཀུན་འདུས་ནང་ལྟར་བསྒོམ་དོན་གྱི་དམིགས་པ་ཞིབ་
པར་སྩལ་ཞིང་། དེ་དང་འབྲེལ་བར་ཇོ་བོའི་ལམ་ཡིག་ཆེན་མོ། འབྲོམ། ནག་
ཚོ། ལུང་ཨ་མེ་ཕྱག་སོར་བ་རྣམས་ཀྱིས་མཛད་པའི་རྣམ་ཐར། མཚོན་ཆ་
འཁོར་ལོ། རྨ་བྱ་དུག་འཇོམས། དགྱེར་བསྒོམ་རྡོ་རྗེའི་གླུ། སེམས་དཔའི་
རིམ་པ། ལམ་ཁྱེར་ཆོས་བཅོ་བརྒྱད། གཙུག་གི་ནོར་བུ་ཏེ། རྒྱ་གཞུང་འདི་
རྣམས་དང་འབྲེལ་བའི་བློ་སྦྱོང་ཡིག་སྣ་བརྒྱ་དྲུག་ཅུ་རེ་བགྲངས་ཀྱི་བཤད་ལུང་།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 33 །
རྗེ་མུས་ཆེན་གྱིས་མཛད་པའི་སྤྱོད་ཁྲི་ཆེ་ཆུང་གཉིས་ཀྱི་སྟེང་ནས། དོ་ལུགས་ཀྱི་
ཉམས་ལེན་ཁྲིགས་བཀོད། སྟོང་ཕྲག་བརྒྱ་པ། བྱམས་ཆོས་སྡེ་ལྔ། དེ་དག་གི་
བསྒོམ་ཁྲིད། འཇམ་བསྡུད་བཟང་གསུམ་སོགས་ལུང་བརྗོད་ལས་འདས་པ་
ཉིན་རེ་བཞིན་ཡུལ་ནས་དགོན་པར་བསྙགས་ཏེ། ཆོས་ཐུན་གཅིག་ལ་ཡང་སྔ་
ཕྱི་མེད་པར་ཐོབ་ཅིང་། འདིའི་སྐབས་བྱང་སེམས་རིན་པོ་ཆེ་མ་ཡང་། ཨ་མ་
དང་ལྷན་ཏུ་སྤྱན་རས་གཟིགས་འགྲོ་འདུལ་གྱི་དབང་། རྒྱལ་པོ་བཀའ་འབུམ་
གྱི་ལུང་། སེམས་ཉིད་ངལ་གསོ་དང་། ཞི་བྱེད་ཨུཏྤ་ལའི་འདབ་དྲུག་གི་བསྒོམ་
ཆོས། དམ་པ་སངས་རྒྱས་ཀྱི་དིང་རི་བརྒྱད་ཅུ་མ་གྲགས་པའི་ངོ་སྤྲོད་མང་པོ་
དང་། གཙང་སྨྱོན་པས་བསྒྲིགས་པའི་མི་ལའི་རྣམ་ཐར་མགུར་འབུམ། སྔ་ཕྱི་
ལོ་རེ་བཞིན་རྒྱུན་མ་ཆད་པའི་ཚེ་དབང་། ཆོས་སྐྱོང་གི་བཀའ་བསྒོ་སོགས་
གྲངས་སུ་བཏབ་ནས་བརྒྱ་ཕྲག་ལོང་ངེས་ཡོད། བྱང་སེམས་རིན་པོ་ཆེས་དུས་
འཁོར་མར་ཀུན་མཁྱེན་དོན་ཡོད་དཔལ་དང་། པཎ་ཆེན་ཆོས་རྗེའི་བསྔགས་པ་
ཁོ་ན་བརྗོད་ཅིང་། ཡབ་སྲས་གཉིས་ཀྱི་རྣམ་ཐར་དང་། ཞལ་བཀོད་འབའ་
ཞིག་གསུང་བ་རྣ་བར་འཇགས་པས། དེ་དུས་ཕྱོགས་ཞེན་གྱི་ཕོ་རྒྱུས་ཆེ་བར་
བྱུང༌། ལོ་བཅུ་འགྲོ་བ་ལ་སླར་དྲུང་པ་ཆོས་རྗེའི་སྤྱན་སྔར་དབྱར་བར་མ་རབ་
བྱུང་དང་། ལོ་དེའི་ཟླ་བ་དགུ་པ་ལ་དགེ་ཚུལ་ཞུས། དགེ་བསྙེན་སྡོམ་བརྒྱད་རྩི་
འགྲེལ། ཀཱ་ལཾ་ཀཱ་ལྔ་བཅུ་པ། སུམ་བརྒྱ་པ་རྩ་འགྲེལ་རྣམས་ཀྱི་ལུང་སྩལ།
རབ་ཏུ་བྱུང་ཕྱིན་ཆད་ཕ་མའི་ཁྱིམ་དུ་གནས་པར་མི་རུང་པས་དགོན་པར་ཤོག་
གསུང་། དགུན་དེ་ནས་དབུས་གཙང་ལ་ནམ་འགྲོ། དྲུང་པ་ཆོས་རྗེའི་ཞལ་
དྲུང་ལས་སྐད་ཅིག་ཀྱང་མ་བྲལ་བར་བསྡད། བུ་སྟོན་ཆོས་འབྱུང་དྲུང་བཙུན་



34
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བཟང་བརྟན་པས་ཞུས་པའི་ཞར་ཆོས་ལ་གནང་ཞིང་། ཁྱོད་ཤེས་རབ་ཆེ་བར་
འདུག་པ་འདི་ལྟ་བུའི་བསྟན་པ་ལ་སྲིད་ཞུ་ཆེ་བའི་སེམས་ལ་ངེས་ཤེས་བརྟན་པོ་
ཕྱོགས་རེར་མ་སོང་བའི་བློ་རྒྱ་བསྐྱེད་དགོས་གསུང་བ་དེང་སང་ཡང་སེམས་ལ་
གསལ་བར་འདུག སྨན་བླའི་མདོ་བརྒྱད་བརྒྱ་པ། མཁན་ཆེན་བོ་དྷི་སཏྭའི་ཆོ་
ག་འབྲིང་པོ། མཆིམས་ཀྱི་མདོ་བཤད་ཆེན་མོ། ཇོ་གདན་གྲགས་གཞོན་གྱི་
ཆོག་བསྒྲིགས། གནས་བརྟན་ཕྱག་མཆོད། དོན་ཞགས་ལྷ་ལྔ་དང་དཔའ་བོ་
གཅིག་པའི་རིགས་གཏད། ཨ་མོ་གྷ་པཱ་ཤའི་རྟོགས་པ། དེ་ཉིད་བཅུ་དྲུག་གི་ཆོ་
ག་སོགས་ཕྱོགས་འདིའི་རྒྱ་བོད་ཀྱི་ལུགས་མ་ཚང་བ་མེད་པ། གཞན་ཡང་སྒྲུབ་
ཐབས་བརྒྱ་རྩ་དང་། རྒྱ་མཚོར་མ་འདུས་པའི་ཟུར་བཀའ་རྣམ་པར་དག་པ་ཇི་
སྙེད་པའི་རྗེས་གནང་། ཡིག་ལུང་ཡང་སྩལ། ནང་སེལ་གྱི་ཕྱག་ལེན་ཕན་ཚུན་
ལ་ཡང་ནན་ཏན་དུ་སྦྱོར་བར་མཛད་ཅིང་། ཁྱད་པར་ཕྱོགས་འདིར་ཀུན་རིག་
གི་ཆོ་ག་འདི་ཁོ་ན་དགོས་པ་ལ། དབང་ཙམ་ཡང་མ་ཐོབ་པར་ཆོག་བྲལ་དུ་
འཇུག་པ་སོགས་དར་ལ་མ་སྨིན་པར་འདུག་པས། འདི་ལ་འཁྲིག་ཆུད་པའི་
ཕྱག་རྒྱ་ཕྲ་མོ་ཡན་ཆད་ལ་བརྙས་པར་མ་སོང་བའི་བསླབ་སྦྱངས་ཡང་དག་བགྱིས་
ཅེས་བཀའ་གནང་ཞིང་
། ཀུན་རིག་གི་དབང་། སྦྱོང་རྒྱུད་ལ་མཆན་བཤད་
ཞིབ་མོ། གཞན་ཕན་སྐོར་གསུམ་གྱི་ལུང་། ཆོ་གའི་ཕྱག་ཁྲིད་མཐོང་བ་བརྒྱུད་
པའི་བཀའ་དྲིན་ལ་འགོད་པར་མཛད་རྗེས། ལོ་གསུམ་གྱི་དགུན་ཟླ་བ་བཞི་
རེའི་བར་ལམ་འབྲས་ཆོས་ཐུན་ཤིན་ཏུ་ཆེ་བ། ཉི་ཚོད་ཙམ་ལ་ཡང་སྔ་ཕྱི་མེད་
པའི་གཎྜི་སྒྲས་བསྐུལ་ནས། བར་ཆད་ཀྱི་མཚན་མ་ཅུང་ཟད་ཀྱང་མེད་པར་
མཐར་ཕྱིན་པ་ཁོ་ནའི་སྒོ་ནས་བཟླས་པ་ལན་གསུམ་དུ་ཐོས་པས། དམིགས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། ། 35
པའི་སྤྱོད་མཚམས་རྒྱས་འབྲིང་བསྡུས་གསུམ་གྱི། རྒྱས་པ་ན་བརྒྱད་ཅུ་རྩ་དགུ་
འབྲིང་པོ་གསུམ། བསྡུས་པ་དགུར་བྱེད་པའི་ནང་ ་སེལ། དེ་དག་གི་ལུང་སྦྱོར་
ངོས་འཛིན་ཚིག་ཟུར་ཙམ་ཡང་མ་བརྗེད་པར། ཕྱིས་རང་གིས་གཞན་ལ་འཆད་
པ་ན་ཡང་དེ་ཉིད་ཁོ་ན་སྤྱོད་པ་ལས་ཟིན་བྲིས་སོགས་ཀྱི་དཔེ་འཛིན་ལ་མ་ལྟོས་
པར་བྱུང་། རྗེས་སུ་འདྲེན་པ་གཞན་དག་ལས་བཟླས་པ་ལན་དུ་མར་ཞུས་པའི་
ཚེ་ཡང་། སྔར་མ་ཐོབ་པའི་ཡིག་ཆའི་ལུང་གསར་འཕེལ་ཙམ། སྤྱི་བཤད་ཀྱི་
དགག་སྒྲུབ་དུ་མ་ལ་ཡིད་ཆེས་སྐྱེས་པའི་སྤོབས་པ་གོང་འཕེལ་ལས། རྒྱུ་ལམ་གྱི་
སྐབས་བདེན་གཉིས་གཟུགས་རྣམ་དུ་སློང་བ། ལམ་ཁྲིད་དངོས་ཀྱི་ཚེ་གོང་མའི་
གསུང་སྙིང་དག་ལ་ཕྱིས་འབྱུང་གི་ཟེར་སྒྲ་གང་གིས་ཡང་མ་སླད་པའི་བསྒོམ་དོན་
བརྗེན་པ། དོན་ཐོབ་ཀྱི་ཚིག་གཅིག་མ་ཆད། དགོས་མེད་ཀྱི་འབྲུ་གཅིག་མ་
ལྷག་པའི་སྟོན་ཚུལ་ཐུན་བཞིའི་ཆུ་བོ་དུས་ཁོར་མོར་ཉི་ཚོད་སོར་གང་ལ་སྔགས་
ཕྱི་མ་མཆིས་པ་ཐུགས་ཉམས་སུ་བདར་བའི་བཀའ་བབས་ཡིད་ཆེས་དེས་སེམས་
འཕྲོགས་ཏེ། ལམ་སྲོལ་འབྱེད་པ་པོ་རྣལ་འབྱོར་དབང་ཕྱུག་ཉིད་དང་མཇལ་
ཡང་སོམ་ཉི་གསལ་བའི་ཞུས་ཏིག་སྐྱག་རྩེ་ཚད་ཀྱང་དྲི་རྒྱུ་མི་སྣང་ལ། ལོ་རེ་
བཞིན་ཡང་ལུང་ཡིག་སྣ་དྲུག་ཅུ་སྣ་གཅིག་ཀྱང་མ་ཆད་པའི་སྟེང་དུ། སྔ་མ་ལ་
གཞུང་བཤད་གསུང་བགྲོས་མ། ཡིག་ཆུང་བདུན། བླ་མའི་རྣམ་ཐར་ཞིབ་མོ་
རྣམ་དག བར་སྟོན་ཟིན་བྲིས། དམར་གྱིས་མཛད་པའི་ལུང་སྦྱར་རྣམས་སྦྱོར་
བའི་བཤད་ལུང་། བར་མ་ལ་གཞུང་བཤད་མན་ངག་མཛོད། བླ་མ་དཔལ་
ལྡན་ཚུལ་ཁྲིམས་ཀྱི་མཆན་བཅས། བརྒྱུད་པའི་རྣམ་ཐར་ངོ་མཚར་སྣང་བ།
ཁྲིད་ཡིག་སྦས་དོན་གསལ་བ་སོགས། དཔལ་ལྡན་བླ་མ་དམ་པས་མཛད་དོ་



36
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཅོག་མ་ལུས་པ་ལྷན་དུ་བསྒྲིགས་པའི་བཤད་ལུང་། རྗེས་མ་ཁྱེད་དཔུན་དབུས་
གཙང་ལ་འགྲོ་བའི་རྫོང་ཆོས་ཡིན་གསུང་། སྣང་གསུམ་སྐབས་ཟབ་མོ་མདོ་ལྔ།
ལམ་འབྲས་ཆོས་འབྱུང་གིས་མཚོན་པའི་ལུང་རྒྱུན་ཡོད་དོ་ཅོག་ཞིབ་རྒྱུས་དང་
བཅས་པའི་ལམ་འབྲས་ཤིན་ཏུ་སྨིན་པར་ཐོབ། སླར་དགེ་འདུན་ཉུང་བསྡུས་ལ།
ཏོགརྩེ་བའི་བསམ་མི་ཁྱབ། ཌོམ་བྷི་བའི་ལྷན་ཅིག་སྐྱེས་གྲུབ། མཚོ་སྐྱེས་ཀྱི་
ཟབ་པའི་ཚུལ་དགུ། ཀླུ་སྒྲུབ་ཀྱི་མཆོད་རྟེན་དྲུང་ཐོབ། ནག་པོ་སྤྱོད་པའི་
གཏུམ་མོ་ལམ་རྫོགས། ནག་པོ་བའི་ཡོན་པོ་སྲོང་བ། ཨིནྡྲ་བོ་དྷིའི་ཕྱག་རྒྱ་ལམ།
ངག་གི་དབང་ཕྱུག་གི་ཡི་གེ་མེད་པ་སྟེ། ལམ་སྐོར་ཕྱི་མ་བརྒྱད་ཀྱི་ཁྲིད། རྒྱ་
བོད་ཀྱི་ཡིག་ལུང་མཐའ་དག་བྱིན་རླབས་སྒོ་གཉིས། སྒོ་དྲུག་ཆོས་འགྲེལ་དུ་
གྲགས་པ། ཤནྟི་པའི་མདོ་རྒྱུད་བསྲེ་བ། རིན་ཆེན་རྡོ་རྗེ། ཛྙཱ་ན་ཤྲཱི། ཤེར་
འབྱུང་བློ་གྲོས་རྣམས་ཀྱིས་ཏིང་ངེ་འཛིན་སེམས། འབྱུང་བ་ལུས་འཁྲུགས། ཕྱི་
རོལ་གདོན་གྱིས་བར་ཆད་བསྲུང་བ་སྟེ་བར་གསུམ་སེལ་དུ་གྲགས་པ། ངག་གི་
དབང་ཕྱུག་གྲགས་པའི་གཉུག་མ་དྲན་གསལ། ནཱ་རོ་པའི་ཕྱག་རྒྱ་ཆེན་པོ་སྡུག་
བསྔལ་གསུམ་སེལ་རྣམས་ཀྱི་བཤད་ལུང་ཀྱང་བསྩལ། མདོར་ན་འབྲོག་མི་ལོ་ཙཱ་
བ་ཆོས་ཀྱི་རྒྱ་མཚོ་དེ་ཉིད་ལ་བཀའ་བབས་པའི་ལམ་འབྲས། ལམ་སྐོར་ཞར་
བྱུང་གི་གདམས་པ་རྣམས་ཚང་བར་ ཐོས་ ཤིང་། གསུང་ལས་ཀྱང་ཀྱི་རྡོར་
བཀའ་བབས་ཕྱི་མ་རྣམས་ལ་གཙོ་ཆེའི་ཆོས་སྣ་སུམ་ཅུ་དགུ་ཡིད་ཆེས་ཀྱི་གནས་
སུཡོད་པ་ལྟར། མན་ངག་ལུགས་ལ་ས་ཆེན་ཡབ་སྲས་གསུམ་གྱི་ལྷན་ཅིག་ཏུ་
བསྒྲིགས་པའི་དཀར་ཆག་ཏུ་ཐེབས་པ། ཡིག་སྣ་དྲུག་ཅུ་མིག་ལྟར་གཅེས་པར་
བསྐྱངས་དགོས་ཅེས་འདོམས་པའི་དོན་ལ་ཕྱིས་དཔྱད་པ་ན། རྗེ་བཙུན་ཆེན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 37 །
པོས་ཡི་གེར་འགོད་པ་ལ་འདི་དག་ལས་མང་ཉུང་ལོགས་སུ་སྦས་པའི་དཔེ་ཡོད་
རེ་ཀན་ཞེས་གཙིགས་ཆེན་པོས་གཡར་དམ་དུ་ལེགས་པར་བཞེས་པ་འདི་ལས།
ཕྱོགས་འདིའི་ལོ་རྒྱུས་ཚད་མ་དང་། སྨྲ་བ་པོ་འདི་ལས་ལྷག་པའི་བླ་མ་ཚད་མ་
ཡང་རྙེད་པ་དཀའ་བའི་ཕྱིར། དཀར་ཆག་ཏུ་ཐེབས་པ་ཇི་སྙེད་དག་གི་ལམ་
སྲོལ་འདིའི་ལུས་མ་ཚང་བ་མེད་ཅིང་། ཡན་ལག་ཡོངས་སུ་རྫོགས་པར་ཡིད་མ་
ཚེས་ན། སློབ་བརྒྱུད་སོ་སོའི་ཡི་གེ་རིགས་མཐའ་དག་མ་འཚོགས་ན། ལམ་
འབྲས་བུ་དང་བཅས་པ་རྫོགས་པར་མ་ཐོབ་པའི་འཁྲུལ་རྟོག་གི་སྤྲོས་པའི་གཡེང་
བས། ལམ་གྱི་རྐང་སྟོར་བ་ལ་འཚོགས་ཆས་སུ་ནམ་ཡང་མི་བྱ་སྟེ། འདི་ནི་ངེས་
པའི་སྙིང་གཏམ་ཡང་དག་པའོ། ། དེ་ལྟར་ཟབ་རྒྱས་ཀྱི་གདམས་པ་ཞུ་དུས།
ཨ་མ་དྲིན་ཅན་དེས། ཐོག་མར་ཚུགས་སྟོན། བར་དུ་སེམས་བསྐྱེད་ཀྱི་སྐབས།
མཐར་ཆོས་ཀྱི་གྲོལ་སྟོན་རྣམས་ཆོས་ཉན་དང་བཅས་པའི་དེར་འདུས་ཐམས་
ཅད་ལ་མང་ཇ་བསྙེན་བཀུར། རྗེའི་དྲུང་དུ་རིན་པོ་ཆེའི་མཎྜལ། ་ན་བཟའ་ཆ་
ཚང་བ། གྱ་ནོམ་པའི་འབུལ་བ་ཡང་ལོ་རེ་བཞིན་བགྱིས། དེ་མཐར་བདག་
ཆེན་བློ་གྲོས་པ་ནས་བརྒྱུད་པའི་གུར་ཞལ་གྱི་བཀའ་རྗེས་གནང་། ལུང་མན་
ངག ཕྱག་ལེན་ཞལ་ཤེས་ཆེ་མོ་ཡང་ཐུགས་རྗེས་གཟུང་། དེ་ནས་རང་ལོ་བཅུ་
གསུམ་ལོན་པ་ལ་དབུས་གཙང་དུ་སློབ་གཉེར་ལ་ཆས་པའི་སྐབས་དེར། ཨ་ལ་
ཨ་ཕྱི་རྣམས། དྲུང་པ་ཆོས་རྗེ་པ་ལ་སྐྱང་། བྱང་སེམས་རིན་པོ་ཆེ་ངོས་ལ་མོས་
ཞེན་ཆེ་བ་ཙམ་ཡོད་པའི་བག་ཆགས་ཀྱིས། སྐ་རགས་སྒྲུབ་ཕུག་ཏུ་རྐང་གཏད་
ཕྱིན། ཞག་བདུན་ཙམ་གྱི་བར་ལ། ཕྱག་ན་རྡོ་རྗེ་འཆི་བདག་འཇོམས་པའི་
དབང་། རྡོ་རྗེ་ཚེའི་སྒྲུབ་ཐབས། ཁྲོ་མོའི་རྣམ་ཐར་དཔག་བསམ་འཁྲི་ཤིང་



38
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དང་། ཁྲོ་ཕུ་བའི་མན་ངག་བརྒྱ་རྩའི་ལུང་། སྙིང་པོ་དོན་གསུམ་གྱི་ཁྲིད་རྫོང་
ཆོས་སུ་ཉན། སླར་ཡང་དྲུང་པ་ཆོས་རྗེའི་ཞབས་པད་ལ་བཏུད་དེ། ཚེ་དབང་།
སྒྲོལ་དཀར། རྣམ་རྒྱལ་འཇོམས། ཆོས་སྐྱོང་གི་བཀའ་བསྒོ་སོགས་ལམ་གྱི་རྐྱེན་
སེལ་ལ་དམིགས་པའི་ཆོས་བཀའ་དེ་རྣམས་ཉིན་རེ་བཞིན་སྩལ་ནས། ནང་པར་
ཤར་ཕྱོགས་ལ་ཐེགས་པའི་དོ་ནུབ་སྲོད་ཀྱི་ཇ་གྲལ་ལ་སྤྱི་འགྲོགས་སློབ་གཉེར་བ་
ཀུན་ལ་ཡང་དག་པའི་བཀའ་བཀོད་ཐུགས་ཚས་མ་དོར་བ་ཞིབ་རྒྱས་སུ་གནང་
ཞིང་། ཁྱད་པར་བདག་ལ་ཁྱོད་ན་ཚོད་ཤིན་ཏུ་ཕྲ་བ་ཡིན་ཡང་ད་ལྟ་གཞུང་ཆེན་
འདི་ཙམ་ཡོད་པས་སློབ་གཉེར་ཡང་ཆ་མཐུན་ཡོང་བའི་རེ་བ་ཡོད། མདོར་ན་
བསླབ་སྦྱངས་ཀྱི་ཡོན་ཏན་ཆེ་ཆུང་གང་ཤེས་ཀྱང་རྒྱུད་ཞི་ཞིང་དུལ་བ་ལ་གནས་
དགོས། སེམས་དང་ཆོས་སུ་མ་འདྲེས་ན་ཡོན་ཏན་གྱིས་མི་ཕན་པའི་གཏམ་
རྒྱུད། སྔར་བཀའ་གདམས་ཀྱི་ཆོས་མང་དུ་ཐོབ་པའི་ཚེ་ཐོས་པའི་དེ་དག་མ་
བརྗེད་པ་དང་། ཁྱད་པར་ཐོས་པས་དྲེགས་ནས་བསླབ་པ་ལ་ཁྱད་སོད་བྱས་ན།
ངན་སོང་དུ་སྐྱེས་ཚེ་ཐོས་པས་མི་ཕན་པར། ཟླ་བ་སྒྲོན་མེས་ཞུས་པའི་མདོ་ལས།
ཇི་སྙེད་ཆོས་ཀྱི་རྣམ་པས་བྱང་ཆུབ་ཀྱང་། ། ཐོས་པས་རྒྱགས་ཏེ་ཚུལ་ཁྲིམས་མི་
བསྲུང་ན། ། ཚུལ་ཁྲིམས་འཆལ་པས་ངན་འགྲོར་དེ་འགྲོ་སྟེ། ། དེ་ལ་ཐོས་པ་
མང་པོས་སྐྱོབ་མི་ནུས། ཚིགས་བཅད་འདི་སྙིང་ལ་ཡང་ཡང་ཞོག མི་ལུས་
རྙེད། ཚུལ་ཁྲིམས་རྣམ་པར་དག་པ་བསྲུངས། ཐེག་པ་ཆེན་པོའི་ཆོས་ལ་ཐོས་
བསམ་བྱེད་རྒྱུ་ཡོད་པ་བསོད་ནམས་བསགས་པ་ཡིན། ངེད་ན་ཚོད་རྒས་པ་
ཚུན་དབུས་གཙང་དུ་སྡོད་རྒྱུ་ཡོང་བ་དཀའ། གང་སྡོད་རིང་ལེ་ལོར་མ་སོང་
བའི་འབད་པ་གྱིས། སྤྱིར་ད་ལན་བརྟག་པ་ཚུན་འཚུབ་ཅིང་། བར་ཆད་ཀྱི་སྒོ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
39
ཆེ་བར་འདུག་པས། ཕྱོགས་བཅུ་མུན་སེལ་སོགས་ཐུན་པོད་རྣམས་ཀློག་པ་
དང་། ལམ་ལ་ཡང་ཁ་དོན། ཕྱི་གཏོར་ནང་གཏོང་རྣམས་མ་ཆག་པར་གྱིས།
ཐུབ་པ་དགོངས་གསལ་ནས་གསུངས་པའི་ཕྱོགས་གར་འགྲོའི་སངས་རྒྱས་རྣམས་
ལ་སྐྱབས་འགྲོ་གསོལ་བཏབ་ཕྲེང་སྐོར་རེ་ཙམ་ཡིད་རྩེ་གཅིག་པས་བསྒྲུབས།
དུས་དང་གནས་སྐབས་ཀུན་ཏུ་རྐྱེན་བདེ་སྡུག་ཅི་བྱུང་ཡང་ཆོས་ཀྱི་དགོས་པ་མ་
ཤོར་བ་ གལ་ཆེ། འདི་ནམ་འཆིར་འཆང་བའི་ ཞལ་ ཏའི་དངོས་ གཞི་ཡིན་
ནོ། ། ཅེས་བརྩེ་བས་རྗེས་སུ་གདམས་པའི་རྡོ་རྗེའི་གསུང་འདི་དག་ནི། དྲེད་
པོ་ཆོས་རྒྱུས་མཁན་བདག་ལ་གནས་སྐབས་ཐམས་ཅད་དུ་དྲན་པ་ཙམ་གྱིས་ཆོས་
མིན་གྱི་སྣང་བ་བཙན་ཐབས་སུ་བཟློག་པའི་ཡིད་ཆེས་ཀྱིས་ངོ་བོ་མཐར་ཐུག་པའི་
བཀའ་དྲིན་འཁོར་བ་མེད་པའི་བྱིན་ཆེན་པོ་ནམ་དུའང་མི་བརྗེད་པའི་གཟེར་བུ་
ཐེར་ཟུག་ཏུ་གནས་ཏེ། ཟབ་མོ་མཚལ་མགོ་མའི་གེགས་སེལ་ལྟར། དགོས་
དུས་ཡིག་ངོར་ལུས་པ་མ་ཡིན་པའི། དྲན་ཆོག་ལམ་གྱི་གོ་ཆར་དངོས་སུ་རྟོལ་བ་
འདི་ཉིད་ཡིན། དུས་དེར་འབྲལ་བར་མི་སྤོབས་པའི་གདུང་ཤུགས་ངང་ནས་ཅི་
བྱ་ཏོལ་མེད་པའི་ཡུས་ཀྱིས་ཞབས་སྤྱི་བོར་བཀོད་པ་ཙམ་ལ་སེམས་ཀྱི་རྟེན་པོ་
བྱས། མིག་ཆུ་རྒྱུན་མི་འཆད་པར་འཛག་བཞིན་དུ་ཤར་ཕྱོགས་ལ་ཡོང། བྱིས་
པའི་བློ་ཚོད་དང་སྦྱར་བའི་བླ་མའི་མོས་གུས་རང་བློས་མི་ཁྲེལ་བ་ཙམ་དེ་དུས་
སྐྱེས་འདུག ཟླ་ཕྱེད་སོང་བའི་ལམ་དུ། ལས་སྟོད་སྨན་ཁབ་པའི་ཉེར་འཚེ་ལ་
བརྟེན་ཡིད་འབྱུང་ཆེ་བར་བྱུང་ཡང་། ཡོངས་དུས་ཀྱི་མ་འོངས་ལུང་བསྟན་
དྲན། ཞེ་སྡང་མངོན་གྱུར་བ་སྤུ་རྩེ་ཙམ་ཡང་མ་སྐྱེས། དེ་ནས་རིམ་གྱིས་དཔལ་
ལྡན་ས་སྐྱར་སླེབ། ལྷ་ཁང་ཆེན་མོ་སྟེང་ཤོད། བཞི་ཐོག སྒོ་རུམ། བླ་བྲང་



40 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཤར་སོགས་ཀྱི་རྟེན་གསུམ་གནས་མཇལ་ལ་ཟླ་ཕྱེད་ཞིབ་ལེན་བྱས། ཁ་འུའི་
བྲག་རྫོང་དུ་ཀུན་སྤངས་རིན་པོ་ཆེ་ལ། དཔལ་མགོན་ཐིམ་པའི་བྲག་སྒོ་དེ་ཉིད་
དུ་ཞལ་བཞི་པའི་རྗེས་གནང་ཞུས་པས། ཏི་སེ། བསིལ་བ་ཚལ་སོགས་ཆོས་
སྐྱོང་གི་གནས་རྣམས་ནས་མགོན་པོ་འཁོར་བཅས་ལིང་ལིང་འབྱོན་པའི་སྣང་བ།
ཡེ་ཤེས་དབབ་རིང་ལ་གསལ་བར་བྱུང་ཞིང་། དབང་བཀའ་རྗེས་གནང་ཞུས་
སོ་ཅོག་ལ་དེ་འདྲའི་ཟིལ་ཡོང་མི་དྲན། ཕྱིས་རང་གི་སློབ་མ་དམ་ཚིག་ཅན་
འགའ་རེ་ལ་རྗེས་གནང་བྱེད་དུས། རང་རྒྱུད་ལ་སྔར་གྱི་མྱོང་བ་དེ་ཇི་ལྟ་བ་ལན་
འགའ་རེ་གསལ་བར་བྱུང་། དེ་ནས་ཟླ་བ་གཉིས་པའི་དང་པོའི་ཚེས་ལ་ཆོས་གྲྭ་
གསེར་མདོག་ཅན་དུ་སླེབ་པའི་དཔྱིད་ཆོས་ནས་སློབ་གཉེར་བཙུགས། སློབ་
དཔོན་རིན་པོ་ཆེའི་ཞལ་མངའ་ནས་ཉིན་རེ་བཞིན་ཐུན་མོང་ཟིན་ཐུན་དང་།
བསྡུས་སྦྱོར་རྩི་བ་རྒྱུན་ལྡན་དུ་བྱས། དེ་ལོ་སྤྱི་ཆོས་ལ་སྡོམ་གསུམ་ཊིཀྐ་ཉིད་ཀྱིས་
མཛད་པའི་སྟེང་ནས་བཤད་ལུང་། གསེར་ཐུར། བྱ་པ་དྲིས་ལན་སོགས་
གནས་འདིའི་ཡིག་ཆ་རྫོགས་པར་བྱུང་། ཞོགས་པ་སྔར་མངའ་རིས་སུ་གཟུང་
བའི་ཕར་ཚད་སྡོམ་རིག་སོགས་ཀྱི་གཞུང་བརྗེད་གསོའི་རྣམ་པས་བལྟ་རྟོག་བྱས་
དུས། རང་ཡུལ་དུ་བརྒྱ་ཚར་མང་པོའི་བཤར་སྦྱངས་སྨིན་པའི་ནུས་པས་ཚིག་
ཕྱེད་ལ་ཡང་འཁྲུལ་མེད་གཞུང་གནོན་པ་མི་ནོན་པ་ཙམ་བྱུང་བ་དེས་སློབ་དཔོན་
རིནཔོ་ཆེ་དགྱེས་པ་རབ་ཀྱི་མཐར་ཕྱིན་ཏེ། ཨ་ལ་འབྱོན་ལམ་སར་སྦྱང་འབྲུ་
ཅིག་མ་མཛད་པ་ལ། གཙང་ཞིང་མ་འདྲེས་པར་གཞུང་ཆེན་འདི་རྣམས་ཐོགས་
མེད་དུ་ཐོན་པ་མི་བརྗེད་པའི་གཟུངས་ཐོབ་པ་ཡང་རང་དུ་འདུག་གོ་གསུང་།
བདག་ཅག་རྣམས་ལ་གསར་ཆོས་སུ་ཚེ་དབང་གྲུབ་རྒྱལ་མ། སེང་གེ་གདོང་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
41
ཅན། འཇམ་དཀར། དབྱངས་ཅན་མ། མི་གཡོ་བ་དཀར་པོ། རྣམ་སྲས་
སེར་ཆེན། རྣམ་སྲས་དཀར་པོ། རྣམ་སྲས་དྲག་པོ་རྣམས་ཀྱི་རྗེས་གནང་
རྣམས་གནང་། དབྱར་ཆོས་འབྲུམ་བུའི་རྩེར་བས་ཆོས་རའི་སྤྲོས་པ་བཅད།
ནང་མཚམས་བསྡམས། གུང་ཚིགས་སྟེངས་སུ་སློབ་དཔོན་མཁས་པའི་ཞལ་
ལས། སྔོན་པཎ་ཆེན་རིན་པོ་ཆེ་ལ་ཆོས་རྗེ་བློ་གྲོས་རྒྱལ་མཚན་པས་གསན་དུས།
ངེད་རང་གིས་སྐྱོར་མགོ་བྱས་པའི་གསུང་རྒྱུན་ཇི་ལྟ་བ་ལ་ཚིག་ཕྱེད་ཀྱང་འཁྲུལ་
མེད་ཡིན་གསུང་བའི་རྟགས་རིགས་ཚང་བར་བཏང་ཞིང་། ཕྱིས་རི་ཞིང་ན་དེ་
དུས་ཀྱི་ཕྱག་དཔེ་དངོས་མཐོང་བས་ཇི་ལྟར་གསུང་བ་བཞིན་དུ་འདུག་པས་ཤིན་
ཏུ་ངོ་མཚར་ཆེ་བའི་ཡིད་ཆེས་སླར་ཡང་སྐྱེས། དུས་དེར་ངེད་ཡུན་ལ་ཉེ་ཐུང་དུ་
དགོང་ཇ་གྲལ་སྟེངས་སུ། སྙན་ངག་དཔག་བསམ་འཁྲི་ཤིང་གི་ཡལ་འདབ་
གསུམ་བཞི་རེའི་ལུང་མ་ཆད་པར་རྫོགས་པར་བསྩལ། སྟོན་ཆོས་ཀྱི་དབུ་
བཙུགསཙམ། རིག་གཏེར་རང་གྲོལ་ཟིན་དུ་ཉེ་བ་ན། ཨ་ཇོ་ལ་འབྲུམ་བུས་
བཏབ། གློ་བུར་ཨེ་ཝཾ་དུ་ནད་གྲོས་བྱས་ཕྱིན། དེར་ཆོས་རྗེ་ངོར་ཆེན་དྲུང་དུ་ཚེ་
དབང་། སྒྲོལ་དཀར། ཆོས་སྐྱོང་གི་བཀའ་བསྒོ་ཙམ་བླ་མ་གོང་མའི་དབང་
ཁང་དུ་མནོས་ནས། ནད་བསྲུངས་ལ་དམིགས་སྣ་ཚོགས་ཡུམ་གྱི་སྒོམ་ལུང་ཞུས།
གྲངས་བསྙེན་རྫོགས་པར་བྱས། རང་འགྲེལ་གྱི་མཇུག་ཚང་བར་བློ་ལ་ཚུད་རྗེས།
དགོན་ནང་ཕལ་ཆེར་འབྲུམ་བུས་ཁྱབ་པ་ལ་བརྟེན། ཡང་དགོན་རྩེར་བྲོས།
དེར་སྔར་ལྷན་དུ་ཡོངས་པའི་གྲྭ་པ་སློབ་གཉེར་བ་ཤ་སྟག་ཉི་ཤུ་རྩ་གཉིས་ཡོད་པ་
ལ། ཨ་ཇོས་སྣ་གྲངས་བཅུ་དགུ་གུམ། ངེད་རང་གསུམ་ལུས་པའི་སྣང་ཚུལ་དེ་
ལ་བརྟེན། ཉིན་མཚན་འཁོར་མར་སྐྱེ་བས་ས་ལ་མི་ཆགས་པ་ལྟ་བུ་བློ་རྩེར་ཡུན་



42
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རིང་པོ་ སྒྱུར། ཟླ་ བ་ བརྒྱད་ པ་དེ་ རང་ དུ་མཚམས་ བསྡམས་ནས་ བསྡད།
སྐབས་དེར་ཚེ་འདི་བློས་མ་ཐོངས་པའི་མི་རྫུན་གྱི་ཁེངས་གྲགས་ཕྲ་མོས་སེམས་
བསྐུལ། སློབ་ གཉེར་ གྱི་མཇུག་འཐུད་ པའི་མདུན་ པས། དོན་བདུན་ཅུ།
ཡན་ལག་རྒྱས་བཤད། སྤྱི་མ་ཐལ་རྣམས་བློ་འཛིན་བྱས། བླ་མ་ཁམ་པའི་ངག་
སློབ་ཀྱིས་བསྡུས་སྦྱོར་མང་བ་བརྩམས། སྟོན་ཆག་དུས། སློབ་དཔོན་རིན་པོ་
ཆེས་ཡང་དབེན་དུ་ཕེབས། ཞག་བདུན་ཙམ་གདན་ཆགས་ནས། ཞལ་མཁྱེན་
གྱི་རྣམ་པས་ངེད་ལ་ཕྱག་རྟགས་གནང་བ་ཀུན་གྱི་ནང་ན། མཚན་ཉིད་པ་སྐམ་
པོ་ལ་བསྒོམ་མེད། སངས་མི་རྒྱ་གསུང་བའི་བཀའ་བཀྱོན་ཡང་ཡང་གནང་བྱུང་
བས། ད་ལན་མཚན་ཉིད་པའི་བསྒོམ་ཆོས་ཤིག་འབུལ་དགོས་གསུང་། བཙན་
ཁ་བོ་ཆེའི་ལུགས་ཐེག་ཆེན་རྒྱུད་བླའི་ཁྲིད་དང་། ས་ཚབ་ནས་བརྒྱུད་པའི་དབུ་
མ་ལྟ་ཁྲིད། ཀཱ་མ་ལ་ཤཱི་ལའི་བསྒོམ་རིམ་དྲིལ་དོན་ཆོས་རྗེ་རོང་སྟོན་གྱིས་མཛད་
པ་རྣམས་ལ་ལུང་བཤད། ཐུགས་དགྱེས་པའི་ཞལ་འཕྲོས་མོ་རྒྱུས་མང་པོ་དང་
སྤེལ་ནས་གནང་བས་ཐང་ཆད་པ་བསོས་པ་ལྟ་བུ་ཞིག་བྱུང་། དུས་དེར་བ་ལུ་མེ་
ཏོག་ས་ནས་བརྒྱུད་པའི་རིལ་བུའི་ལུང་ཞུས་ཏེ་བསྙེན་ཚད་ཞག་ཉེར་གཅིག་བར་
ཆད་མེད་པར་བགྱིས། དེ་ནས་ཟླ་ཕྱེད་ཙམ་ནས་འབྲུམ་བུའི་ཐག་ཆོད། ཀུན་
སྤངས་རྗེ་ཕེབས་ཟེར་བ་ཐོས་པས་ཡིད་མགུ། སླར་དགོན་པར་སྐྱེས། སློབ་
གཉེར་ཆ་མཐུན་ཙམ་གྱི་ངང་ནས་ཀུན་སྤངས་རིན་པོ་ཆེ་ལ་འདོད་ཆོས་མང་བར་
ཐོབ། དེ་དུས་གནང་བའི་ལམ་འབྲས་ལ་མ་ཞུགས། བཀའ་ལས་ཆོས་རྗེ་
མཆོག་གྲུབ་པ་དང་ངེད་གཉིས་བདག་ཆེན་རིན་པོ་ཆེ་ལ་ལམ་འབྲས་ཟླ་བ་བཅོ་
བརྒྱད་ལྷན་དུ་ཞུས་པའི་མཆེད་གྲོགས་ཡིན། ཁྱེད་རང་གིས་ཁོང་བའི་དྲུང་དུ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 43་
ལམ་འབྲས་ཚར་གསུམ་ཐོབ་འདུག་པ། ཆ་ལག་རྣམས་རྫོགས་པར་སྟེར་གསུང།
རྒྱུད་ལམ་བདག་མེད་ཕྱི་ནང་། ལྕགས་རིའི་ཁོངས་མི་འདའ་བའི་ཟབ་ཆོས་
བཞི། ཚར་གསུམ་ཁུག་པ། བརྡ་ཆིག་བརྒྱུད། བརྡ་དོན་གསལ་བ། མགོན་
རྐྱང་། སྒྲུབ་པ་ལུང་སྦྱིན་སོགས་མ་ལུས་པར་ཐུགས་ལ་བཏགས། མོན་རྫོང་པ་
ཟླ་བ་རྒྱལ་མཚན་ནས་བརྒྱུད་པའི་ལམ་འབྲས་ཞྭ་མ་ལུགས་ཀྱང་ཐོབ། ཚེ་
དབང་ལུགས་གཉིས། སྒྲོལ་དཀར་འབྱུང་པོ་འདུལ་བྱེད། ཆོས་སྐྱོང་ཆེ་ཆུང་།
པུ་ཏྲའི་ཟུར་བཀའ། དུར་ཁྲིད་བདག་པོ། དཀར་བདུད་ལྕམ་དྲལ། དམར་
པོ་སྐོར་གསུམ། དམར་མོ་སྐོར་གསུམ། གཟའ་བསྲུངས་ཐོས་པ་དོན་ལྡན།
བཀའ་གདམས་ཐིག་ལེའི་དབང་། དེའི་བསྒོམ་ཁྲིད་ཞལ་ཤེས་སྙུག་ལ་པཎ་ཆེན་
གྱིས་མཛད་པ། ཚེ་ཁྲིད། སྨར་ཁྲིད་མཛུབ་བཙུགས། ཕག་མོ་སོར་མོ། ཀུརྨ་
པཱདའི་བྱིན་རླབས་ཁྲིད་བཅས། སུ་ཁ་ཆོས་དྲུག མགོན་པོའི་དཔེ་ལུང་ཚང་
བར་ཞུས་ཤིང་། མགོན་པོའི་ནང་ཁྲིད་ཀྱི་ཕྱེད་ཙམ་དུ་སླེབ་དུས། སློབ་དཔོན་
ནམ་རིན་པ་གློ་བུར་དུ་གཤེགས་པས་རྐྱེན་བྱས། ཁྲིད་ཤམ་ལ་ལུང་ཙམ་ཡང་མ་
གནང་བ་འཕྲོ་ཅན་དུ་ལུས། ། བསྲུང་འཁོར་བྲག་རྫོང་མ་ཞལ་ཤེས་ཀྱིས་རྒྱན་པ།
ཁྱད་པར་དཔལ་མགོན་ཞལ་གྱི་བསྲུང་བཟློག་སྙན་བརྒྱུད་ཟླ་བ་གཅིག་གི་བར་
གསུང་ངག་ལས་འབྲུ་གཅིག་མ་ཉམས་པར་ཉན་ཅིང་ཁོང་དུ་ཆུད། དེ་མཚམས་
གླང་ཐང་ནས་སངས་རྒྱས་དབོན་རིན་པོ་ཆེ་ཕེབས་པ་དང་མཇལ་བས། ཁྱེད་
ན་ནིང་བར་དགུག་ཡུན་རིང་ཞིང་འབྲུམ་བུའི་རྩེར་བས་ལྐུགས་བུད་ཡོད་གསུང་།
མས་བུ་གཅིག་ལ་བགྱི་བས་དཔེར་མི་མཚོན་པའི་ཐུགས་རྗེས་གཟུང་། དཔྱིད་
ཆོས་ལ་དབུ་མ། དབྱར་འདུལ་བའི་སྤྱི་ཆོས་གནང་བའི་ཆོས་གཎ་དང་ལྷན་དུ་



44
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྔ་ཕྱི་སོར་གང་མེད་པ། བྱ་རྒོད་ཕུང་པོའི་ཆོས་ཁྲི་གདལ་བ་དེར་གཞུང་ཤོག་
གཅིག་ཀྱང་མ་ཆད་པར་ཉན། ཟུར་ཆོས་པཎ་ཆེན་རིན་པོ་ཆེའི་རྣམ་ཐར་པད་
དཀར་ཕྲེང་བ། དབྱངས་ཅན་མའི་སྐོར་ཚང་བ། ཕྱག་རྡོར་གོས་སྔོན་ཅན།
རྣམ་སྲས་རིགས་བརྒྱད་ཀྱི་རྗེས་གནང་རྣམས་ཐོབ། གནང་ཆགས་ཀྱིས་བཀྲ་
ཤིས་བརྩེགས་པར་ཇ་བུར་བཞེས་སྤྲོ། དཔེ་ཆ། བྲིས་སྐུ། ཕྱག་ཕྲེང་སོགས་
ཉེར་མཁོའི་གནང་སྦྱིན། ཡིད་ཤེས་བཅགས་པའི་སེམས་ཁྲིད་ཐབས་མཁས་
ལན་གཅིག་ལན་གཉིས་མ་ཡིན་པ་ཁོ་ནས་དྲངས་ཏེ། སྔར་གྱི་སྐྱོ་ཤས་ངང་གིས་
སྲབས། འཚང་འབྲུའི་བཀས་སློབ་གཉེར་མ་ནན་བསྐུལ་མཛད་པ་དེ་ཉིད་ལ་
ནན་བསྐལ་མཛད་པ་དེ་ཉིད་ལ་ཡིད་ཆེས་སྐྱེ། ཆོས་རར་ཕར་ཕྱིན། སྡོམ་
གསུམ། འདུལ་བ་རྣམས་ཀྱི་གཏོང་ཆོས་སྒོ་དུ་མ་ཞལ་སློབ་ལེན་པ། དཔྱིལ་
བུར་ཞོགས་རྒྱུགས་ཕར་ཕྱིན་དཀའ་འགྲེལ། བཞེད་ཚུལ་རྒྱ་མཚོའི་རླབས་ཕྲེང་།
སྦྱོར་ཊིཀ་གནད་ཀྱི་སྒྲོན་མེ། སྐབས་ལྔ་པ་ཡན་གྱི་ཐལ་ངག་དབང་པོ་རྡོ་རྗེ་
རྣམས་ཟིན་མཚམས། སློབ་དཔོན་རིན་པོ་ཆེའི་དགོངས་པ་མཐར་ཐུག་ཏུ་
འདུག་པས་ནང་དུ་ལུང་ཆོས་སྙིང་པོ་འཛིན་པའི་དབུ་བཙུགས། ཊིཀྐ་གཏོང་
ཆོས་པ་བྱིན་དང་ལྷན་དུ་རོང་ཊིཀ་གི་རྒྱུགས་ལེན་དང༌། ལོགས་སུ་འཇུག་སྒོ་
གསུམ་པའི་གཞུང་ཆོས་གནང་བ་ལ་མི་ཉག་བྱང་ཆུབ་དཔལ་བས་རབ་སྒང་དུ་
གཏོང་མྱོང་འདུག་པས་སྐྱོར་བའི་གྲོགས་ལྡན་བགྱིས། ནམ་ཟླ་དུས་བཞི་ཁོར་
མོར་ཉིན་གཅིག་ཀྱང་ཆད་པ་མེད་པའི་བསླབས་སྦྱངས་ཤིན་ཏུ་འཕེལ་བར་ཡོད་
པའི་སྐབས་ནས་མཁན་སློབ་དང་བཅས་པའི་དགེ་འདུན་མགྲོན་ཁང་དུ་མཚན་
བརྗོད་ལ་ཐེགས་ཤུལ། ཆོས་མཛད་འཛིམས་པས་རྒྱུགས་བསྣོན་པ་བྱས། ཉིན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 45
རེ་ལ་འདུལ་བའི་བསླབ་བྱའི་ཤོག་བུ་གསུམ་རེ་གཟུང་། ཉིན་གུང་སྙན་ངག་གི་
ཕྱི་མོ། རྩེ་ཐང་པ་སངས་རྒྱས་ལྷུན་གྲུབ། དྲུང་ཡིག་ཆོས་རྒྱལ། ཆོས་མཛད་
ནམ་རྒྱལ་རྣམས་ཀྱི་མཆོད་ཡར་ཞིག་ཕྲན་བུ་འགའ་ཞིག་བལྟས་པས། ཚིགས་
བཅདརྐང་ཆག་ཐོ་རེ་བ་ཙམ་ཤེས་པ་བྱུང་བའི་འཕྲོས་སངས་རྒྱས་དབོན་ཆེན་
པའི་སྙན་དུ་དགོངས་འདུག་པས། ཉིན་ཅིག་པདྨ་རྐང་གཏད་དུ་འབོད་པ་ལ་
གནང་བྱུང་། བཀྲ་ཤིས་བརྩེགས་པར་སླེབ་འཕྲལ། དྲུང་པ་སྙན་ངག་ཅིག་ལ་
ཐུགས་མདུན་ཡོད་ན་འདི་ལྟར་མཛད་དགོས་གསུང་། སྙན་ངག་མེ་ལོང་ལ་
འཇུག་པའི་སྒོ་དང་། དོན་འགྲེལ་པཎ་ཆེན་རིན་པོ་ཆེས་མཛད་པ་དེ་གཉིས་ཀྱི་
ལུང་ཙམ་སྩལ། དོན་རྒྱན་གྱི་དཔེ། གུང་ཐང་པ་བདེ་བློ། སྤང་ལོ། བོ་དོང་
ཐམས་ཅད་མཁྱེན་པ། དཔལ་མཁའ་སྤྱོད་དབང་པོ། སྒྲ་པ་སཾ་གྷ་ཤི། པཎ་
ཆེན་རིན་པོ་ཆེས་ཐུབ་པ་ལ་བསྟོད་པའི་རབ་བྱེད། དེ་རྣམས་ཀྱི་དཔེ་ལག་ཏུ་
སྩལ། རྗེ་ཉིད་ཀྱི་དབུ་བདག་གི་མགོ་ལ་རེག་ནས། མ་སྙིང་ནས་འབོད་དོ་
དབྱངས་ཅན་མ། ། མ་ལྟར་བརྩེ་བ་གང་གི་ཡིད། ། ཡིད་དམ་བཞིན་དུ་རྗེས་
ཟུང་ལ། ། ལ་འོར་མཁས་པའི་སྤོབས་པ་སྩོལ། ། ཅེས་གསུང་ཕྲ་ལྷང་ལྷང་བ་
རྣ་བར་སོན་པས། ཟོལ་དང་ཅམ་བུ་མ་ཡིན་པར་མི་ཤེས་མུན་པའི་ཆ་ངེས་པར་
སེལ་བའི་རྗེས་དཔག་སྐྱེ་བ་བྱུང་། དེར་ཇ་གྲལ་ལ་ཡང་ཡང་གླེང་བགྲོས་བྱུང་
བས། སྙན་ངག་ཕུལ་བྱུང་དགོངས་པའི་རྣམ་ཆ་ཤར་འདུག ད་འདི་དག་གི་
ཚིག་དོན་ལ་ཤེས་རབ་ཞིབ་པོས་དཔྱད་ན་བསྟན་པ་སྤྱིའི་གནད་དོན་དགོངས་
ཡོད་པ་ཡིན་གསུང་། པཎ་ཆེན་རིན་པོ་ཆེས་མཛད་པའི་དམ་པ་ཏོག་དཀར་གྱི་
བཟློས་གར། ས་ར་ཧ། ལུ་ནག་དྲིལ་གསུམ། རྒྱན་དྲུག ཡོན་ཏན་འོད།



46
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཱི་རུ་པ། ཟླ་བ་གྲགས་པ་རྣམས་ཀྱི་རྟོགས་བརྗོད། གངས་ཅན་གྱི་རྒྱན་དྲུག
ས་པཎ་ལ་ཀུན་ལས་ཁྱད་པར་དུ་བསྔགས་པ། བྱམས་པའི་དཀར་ཆག ཆོས་
འཁོར་གྱི་དེབ་གཏེར་མཛངས་པ་དགའ་བྱེད། སྡེབ་སྦྱོར་མེ་ཏོག་ཆུན་པོའི་དོན་
འགྲེལ། སྨྲ་སྒོ་མཚོན་ཆའི་ཊིཀྐའི་ལུང་རྣམས་ཕལ་ཆེར་དགོངས་ཇའི་སྟེང་དུ་
ཐོབ། དུས་དེ་ཙ་ན་བསྟན་པ་ཡར་ལྡན་དུ་འདུག་པས་གྲྭ་དཔུང་ཡང་འཕེལ་
རྒྱས་ཆེ་ཞིང་། སྙོམས་ཆུང་ལ་ཡོངས་ཀྱི་བརྩེ་བ། ཕན་ཚུན་བསླབ་སྦྱངས་ཁོ་
ནའི་འགྲན་དང་། གྲུབ་མཐའི་ཚིག་ཟུར་ནང་སེལ་བག་ཙམ་ལ་མཁས་པ་ནང་
རྩོད་པའི་བརྗོད་གླེང་ཅུང་ཟད་ལས། འཇིག་རྟེན་ལབ་རིས་ཀྱི་རྗེས་མི་སྤྱོད།
འཐབ་རྩོད་ཀྱང་འཁོན་འཛིན་དང་བྲལ་བ་སྒྱུ་མའི་གར་མཁན་གྱི་རོལ་རྩེད་ལྟ་
བུར་སྟོན་པ། མྱོས་འགྱུར། ཕྱི་དྲོའི་ཁ་ཟས་སོགས་ལ་ངོ་ཚ་དང་འཛེམ་བག་ཆེ་
བའི་ཀུན་སྤྱོད་མ་ལོག་པར་ཡོད་གྲྭ་སར་སྡོད་རིན་ཚོགས་པ་རྒྱ་མཚོ་ལྟ་བུའི་
དབུས་ནས་འཁོས་མེད་ཀྱི་བཙུན་ཆུང་བདག་ལ་སློབ་དཔོན་མཁས་པས་ཐུགས་
ཀྱི་བརྩེ་བ་མི་མཉམ་པའི་བཀའ་དྲིན་ཆེན་པོས། སྤྱན་གྱི་འབྲས་བུ་ལྟར་འཚོ་
བར་མཛད་དེ། ནམ་མཇལ་ཡང་སློབ་གཉེར་གྱི་བསྐྱེད་ཅི་བྱུང་དྲི་མལ་ཁོ་ན་
གནང་བ་དང་། སྐུ་མདུན་ན་དགེ་བཤེས་ཆེ་ཕྲ་སུ་ཡོད་དང་འབེལ་གཏམ་གྱི་
གླེང་སློང་མཛད། དལ་བར་བསྡད་ན་ཕངས་པ་ལྟ་བུའི་བརྩེ་གདུང་གནང་།
སྐབས་དེར་གྲྭ་ཚང་དུ་སྡོམ་གསུམ་རབ་དབྱེའི་སྔགས་སྡོམ་གྱི་དབུ་ནས་གཞུང་
སྐྱུར་གནང་བ་ལ། དེ་ཐད་ཀྱི་ཊཱིཀྐ་བསྟན་པའི་སྒྲོན་མེ་རང་གི་ཚིག་རིགས་ཚང་
བ་དབུགས་ཐེང་གཅིག་ལ་བཤར་བས། དགེ་འདུན་ཚོགས་པ་ཐམས་ཅད་ཀྱང་
ཐུགས་ཧ་ལས་ཤིང་། ཉེ་བ་འགའ་རེས་ཁོང་རང་གི་ཐུགས་རབ་ཀྱི་འཁྱོངས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 47 །
འདུག་པས་འཕྲུལ་སློབ་གཉེར་མ་ནུས་ཀྱང་ཆོག་པ་འདུག འོ་སྐོལ་གྱི་མི་ཚེ་
རིལ་པོ་འདི་ཁོ་ན་ལ་བཤར་སྦྱང་བྱས་ཀྱང་འདི་འདྲའི་བྱང་བ་གང་ལ་ཡོང་ཟེར།
ཁྱད་པར་མཆོད་ཡར་གྱི་རྩོམ་པའི་རྗེས་སུ་འབྲེངས་པའི་ཀྲིག་ཀྲིག་ལྟ་བུ་མ་ཡིན་
པར་ངག་ལས་གང་ཐོན་རྩོམ་ཉམས་གཞན་པས་ཐོན་པའི་ངང་ནས། བླ་མ་
བརྒྱུད་པ་ནས་བརྩམས། བཀའ་དྲིན་ཅན་གྱི་སློབ་དཔོན་ལ་ཐུག་གི་བར་མཆོད་
ཡར་རྒྱས་པར་ཕུལ་བས། དེར་འདུས་ཐམས་ཅད་ཤིན་ཏུ་དགྱེས་པ་བྱུང་། དེ་
དུས་ལོ་བཅོ་ལྔའི་ངོ་གསར་བརྩམ་ཡིན། དེ་ནུབ་གྲྭ་ཚང་ཆེན་མོར་མཁས་པ་ལུ་
གུ་གདོང་པས་གསོལ་ཇ་གནང་། གཟེངས་བསྟོད་ཀྱི་ཆེ་བསྟོད་མང་པོ་མཛད།
མཚན་ཉིད་ཀྱི་སློབ་གཉེར་འདི་མུས་ཀྱི་མུས་ཀྱི་དབྱར་གནམ་དྲོས་པ་འདྲ་བ་ཅིག་
གི་ངང་ནས་དགོངས་ཡོང་བས། ངང་ཐུང་གི་གཏུགས་གཏུགས་གནང་ན་
གཏན་མི་བསྐྱབ། ཆོས་སྐད་ཀྱི་གཞི་ཐིངས་འདུག་པ། མངའ་རིས་ནས་སྤྱན་
འདྲེན་གྱི་བར་ཆད་མ་བྱུང་བ་གཅིག་པུས་ཆོག་པ་འདུག ད་ལན་འདིར་སྤྱན་
དྲངས་པའི་ཞུ་བའི་སྙིང་པོ། སྔར་པཎ་ཆེན་རིན་པོ་ཆེ་ཉིད་ལ་མ་གསན་པའི་
ལྷག་ཕྱིས་ཆོས་རྗེ་རིན་པོ་ཆེ་ཀུན་དགའ་རྒྱལ་མཚན་པ་ལ་བཀའ་འབུམ་གྱི་ཞབས་
ཚང་བར་ཞུས། རང་རེའི་དྲུང་ནས་ལ་བཞུགས་པ་དེའི་ལུང་རྫོགས་པ་ཅིག་
གསན་ཐུབ་ན་འཕྲལ་གྱི་དཔེ་སྣ་རེ་ཙམ་དགོངས་པའི་ཐུགས་བསྐྱེད་ལས། འདི་
ཁག་ཆེ་ཞིང་བསྟན་པའི་རྒྱུན་ལ་ཕན་པ་ཡིན་གསུང་བའི་བསླབ་བྱ་ནན་ཏན་
མཛད་པས་སྙིང་དགའ་སྤྲོ་ཆེ་བར་བྱུང་། ཕྱིར་སྔགས་སོར་ངེད་རང་དཔུན་
ཁང་གསར་བའི་གྲྭ་ཁང་ན་སྡོད་དུས། དེའི་མདུན་ན་ཁོང་པ་བཞུགས་འདུག་
པ་མཐོང་བ་ཙམ་གྱིས་དཔུན་གཉིས་ཀ་ཚེ་གཅིག་པའི་དད་མོས་སྐྱེས། སྣང་



48
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཆགས་ཀྱིས་སྐམ་ཇ་སྦྱོར་རེ་ཙམ་འབུལ་བ་དང་། ཕྱག་རིས་སུ་བཀྱོན་པའི་
བསྡུས་སྦྱོར་གྱི་གནང་སྦྱིན་ལེན་པ་ལ་འཛེམ་བག་མེད་པར་ཡང་ཡང་ཕྱིན་པའི་
སྐབས། འབྲུམ་བུའི་སྟབས་ཀྱིས་མཚམས་བསྡམས་པས་འགྲུལ་ཆད། དེ་མིན་
ཅི་ལ་ཐུག་ཀྱང་ཟུར་སློབ་ཏུ་བསྟེན་སྙམ་པ་གཞན་རྐྱེན་ལ་མ་ལྟོས་པར་ངེད་རང་
སྤུན་གཉིས་ཀའི་ཤེས་རྒྱུད་ལ་གྲོས་བཏབ་པ་ལྟར་ལྷན་དུ་བྱུང་། ཕྱིས་དགེ་བའི་
བཤེས་གཉེན་ཅིག་གཤེགས་པ་ཐོས་པའི་གཏམ་ལ་འདི་ལས་ཡིད་སྐྱོ་བ་དང་།
ཤ་འབྲས་པ་ཡོང་མ་དྲན་ཏེ། སྐྱེ་བ་སྔ་མའི་འབྲེལ་པ་ཚེ་རབ་ཅིག་གིས་བསྡུས་པ་
འདྲ། ད་ལྟ་ཡང་རྣམ་པའི་ཡུལ་ན་ཝལ་ཝལ། དྲན་པའི་ཡུལ་ན་སལ་སལ།
རིག་པའི་རྣམ་འགྱུར་གྱི་འཁྲབ་ན་ཁོ་འདྲ་བ་ཞིག་དགོས། སྡུག་གཤིས་ངན་ལ་
བྱེད་སྤྱོད་ཙོག་པ་ཡ་ཕོའི་སྤྲེའུ་འདྲ་བ་ལ་གཡས་ཅི་ཡོད་སྙམ་པ་རྩོལ་མེད་དུ་
གནང་ཆགས་ཀྱིས་འཆར། སྐབས་ཤེད་ཅིག་ཇ་གྲལ་ལ་སློབ་དཔོན་རིན་པོ་ཆེའི་
ཞལ་སྔ་ནས། ཆོས་རྗེ་རིན་པོ་ཆེ་ཀུན་དགའ་རྒྱལ་མཚན་པའི་གདན་ས་མཛད་
པའི་འཕྲོས་གཏམ་གླེང་བླངས་ཞིག་ལ། བསོད་དེ་ཡོང་དུ་སྤྱོད་དེའི་དཔེའི།
བཀའ་ཆེན་བཅོ་བརྒྱད་ཀྱི་ཊཱིཀ་གཞུང་ཚིག་འབྲུ་ཕྱེད་མ་འཁྲུལ་བར་ལྗགས་ཐོག་
ནས་འདོན་པ་དང་། ཉིན་ཞག་ཕྲུག་གཅིག་ལ་དཀྱིལ་འཁོར་མི་འདྲ་བ་བདུན་
ཅུ་རྩ་གཉིས་ཀྱི་ཞལ་འབྱེད་པའི་རྣལ་འབྱོར་ལ་ནན་ཏན་མྱུར་མཛད་པ་ལ་ཡོན་
ཏན་མེད་པའི་མཐོང་དང༌། རྗེ་དེ་ལོ་རྟ་ལས་མི་བཞུགས་པ་ཐུགས་ཀྱིས་མཁྱེན་
ཏེ། གདན་སར་ཕེབས་པའི་ཉིན་རང་ནས་བཀའ་བསྩལ་ཐོག་མར་གནང་བ་ལ་
ཡིད་ཆེས་སྤུ་ཙམ་མེད། ས་འདིར་པཎ་ཆེན་རིན་པོ་ཆེའི་བསྟན་པའི་རྒྱུན་ལ་
དགོངས་བཀའ་འབུམ་གྱི་ལུང་ཚང་བ་ཞིག་ཡོང་ལ་རེ་བའི་དུས་མ་ཆད་པར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
49
གསུང་བ་ལ། ན་མ གུ་རུ་རྒྱུའི་གདགས་གཞི་བྱས་པ་ལ་སོགས་སྨིན་པ་འདྲ།
ད་གང་ལས་ཀྱང་བཀའ་འབུམ་གྱི་ལུང་འདི་མ་ཆད་ན་ཁྱད་ཆེ་གསུང་བ་ལ།
སྔར་གྱི་སྙིང་གཏམ་སྐུལ་འདེབས་དེ་དྲན་ནས། འདོན་ལུང་རྫོགས་པ་ཞིག་གི་
ཐུགས་རྗེ་གནང་དགོས་ཞུས། ཞལ་གྱི་ཡང་བཞེས་ཏེ། རོང་ཆེན། ཀུན་
མཁྱེན་དོན་ཡོད་དཔལ་གཉིས་ཀྱི་རྣམ་ཐར། དབུ་མའི་བྱུང་ཚུལ་ལྟ་ཁྲིད་ཆེན་
མོ། ཚུལ་གཉིས་རྣམ་འབྱེད་རྩ་འགྲེལ། རྔོག་ལོ་ཆེན་པོའི་རྣམ་ཐར་བསྟོད་པ།
སྤྲིངས་ཡིག་བདུད་རྩིའི་ཐིགས་པའི་རྣམ་འགྲེལ། སྨན་བླའི་བྲིས་ལན། བཟང་
སྤྱོད། བྱམས་སྨོན། ཤེར་སྙིང་། བློ་སྦྱོང་ཚིག་རྐང་བརྒྱད་མ་རྣམས་ཀྱི་ཚིག་
འགྲེལ། མཁས་པ་འཇུག་སྒོའི་ཊིཀྐ་དང་དྲིས་ལན། བདེ་བ་ཅན་གྱི་ཞིང་
བཀོད་སྨོན་ལམ། སྨོན་ལམ་བདུན་ཅུ་པའི་དོན་འགྲེལ། མཚན་བརྗོད་ཊིཀྐ།
གསང་འདུས་དང་བདེ་མཆོག་རྣམ་བཤད། ཆོས་ཕྲན་བརྒྱ་རྩ་རྣམས་ཀྱི་བཤད་
ལུང་རིམ་གྱིས་ཐོབ། ལོ་ངོ་གསུམ་པོ་དེ་མདོ་ཕྱོགས་ཀྱི་ནན་ཏན་ཆ་མཐུན་ཡོད་
པའི་སྐབས། སྡོད་ས་ལྕང་གདོང་རིང་པོའི་དཔྱིལ་བུ་ན་ཡོད་དུས། ཕར་ཕྱིན་
སྤྱི་དོན་གསུང་རྒྱུན། བཤོར་གྲོགས་ལ་དགེ་སློང་དོལ་བུ་ནུབ་རེ་བཞིན་གྲྭ་ཁང་
ནས་ནམ་ཚད་བརྒྱད་ཆ་ཙམ་ལ་ཡོང་བའི་སྐབས་ཞིག་གི་རྨི་ལམ་དུ། ངེད་
གཉིས་དགོན་པའི་མདུན་ན་བང་འགྲན་བྱེད་ཀྱི་འདུག་པ་ལ། ཁོང་གཡངས་ལ་
ཤོར་བའི་རྐྱེན་བྱས་རྨི་ལམ་ཟིན། དྲུང་པ་ཆོས་རྗེའི་དྲུང་དུ་ཐལ་ཕྱིན། ཞལ་ཏ་
ཅིག་ཞུ་འདོད་ལ་སྒོ་ཕྱེ་བས་གཉིད་སད་འཕྲལ་སྨྲས་པས། སློབ་དཔོན་པས་
དགོངས་ནི་གུའི་དབུ་འཛུགས་པའི་ཉིན། དེང་སང་ཐུགས་གཉེར་དུས་བསྒོམ་
ཁྲིད་གསན་སྐབས་མིན་ཀྱང་། མནལ་ལམ་རང་ཟིན་འདུག་པ་ཚུན་ཁྲིད་ལ་



50
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཕེབས་པ་ལེགས་གསུང་ཟླ་ཆོས་ཅིག་ཞུས། སྐབས་ཤེད་དྲུང་ནས་ཡོན་རིན་པ་
དང་ལྷན་དུ་ཕག་མོ་བརྡ་བཞིའི་དབང་། དོ་ཧ་སྐོར་གསུམ། པར་བུ་བའི་ཊིཀྐ་
ས་དཔྱད། ལོ་རྒྱུས་སྒྲུང་འགྲེལ་ཞིབ་བཤད། དོ་ ཁྲིད་དང་བཅས་པ་ཞུས།
བདག་རང་རྐྱང་བུ་ལ་སླར་སྒ་ལོའི་གཏུམ་མོ་པོ་ལྡུམ་པ་ལ་གསན་པ་དེ་ཡང་
བསྩལ། མངའ་རིས་ལ་འགྲོ་དུས་རྫོང་ཆོས། གང་བློ་མའི་བསྟོད་བསྒྲུབ་ཀྱི་
རྗེས་གནང་རྟེན་འབྲེལ་བསྒྲིགས། འཕྲལ་ཡུལ་དུ་དངོས་དང་བརྒྱུད་པའི་
བཀའ་ལུང་བརྩེ་བས་བྱོན་པའི་གྲངས་ཀྱང་དཔག་པར་མི་ནུས་པའི་ཚོད་ཙམ་
ཡོད་ཅིང་། ཡུལ་ལ་ལྡོག་དུས་དངོས་སུ་བཀའ་བསྩལ་འདོམས་པ་ལ། ད་རེས་
ལས་བརྒྱའི་བཤད་པ། མདོ་རྩའི་གཏོང་ཆོས་གཉིས་ཀའི་དགེ་འདུན་བསྡུ་བའི་
གཎྜིའི་ཐད་ན་འདུག་པས་ཕྲིན་ལས་རྒྱ་ཆེན་པོ་ཡོང་ངེས། སྔར་ངེད་ཀྱི་མཐོང་
སྣངམ་དྲུང་པ་གཤིན་རྗེ་གཤེད་དམར་པོའི་སྐུ་མེ་དཔུང་གི་དབུས་ན་བཞུགས་
པའི་གསལ་སྣང་བརྫུན་མེད་དུ་བྱུང་བས། འདི་ལ་ཡི་དམ་གྱི་གཙོ་བོ་གནང་བ་
ཞུ། ཕྱིས་འབྱོན་པ་ཞིག་བྱུང་ན་བསལ་པ་ཡོངས་སུ་རྫོགས་པ་ཡིན་ནའང་།
ཡར་ཕྱོགས་མཛད་པ་རྒྱ་ཆེས་པས་ཐོན་པ་དཀའ་གསུང་བའི་ངེས་གསལ་མངོན་
སུམ་དུ་གདམས། ཆོས་གྲྭ་ཆེན་པོ་ནས་བཏེགས་པའི་ཉིན། བཀྲ་ཤིས་ལྷུན་
པོར་ཞག་ས་བྱས། ལྷའི་བཙུན་པ་བློ་བཟང་བསྟན་པའི་ཞལ་སྔ་ནས་སྔར་
འཁྱུང་ལྟར་དཔེ་མེད་པའི་ཐུགས་ཚས་བསྐྱངས། ལམ་གྱི་ཉེར་མཁོ་མཐའ་དག་
གིས་རེ་བ་ཡིད་བཞིན་སྦྱོར་བར་མཛད་དེ། བྱང་ངམ་རིངས་སུ་བདེ་བར་ཕྱིན།
དེར་ཟླ་བ་དྲུག་བསྡད་པའི་སྐབས་ཁང་གསར་དུ་ཁམས་གསུམ་གྱི་འདྲེན་པ་གླིང་
ཁ་བ་ཆེན་པོ་མཇལ་བ་ལ་ཕྱིན། ལྷ་བབས་ཀྱི་དུས་བཟང་པོ་ལ་དགྱེས་པའི་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
51
འཛུམ་ཞལ་གསལ་བར་མཐོང་། དེ་ནས་གཟུང་སྟེ་ཟླ་བ་ཕྱེད་གཉིས་བར་
ཞབས་པད་བསྟེན་ཆོས་བཀའ་ཐོག་མ་ལཱུ་ཨི་པའི་ལུགས་ཀྱི་བདེ་མཆོག་གི་དབང་།
ཁ་ཆེ་པཎ་ཆེན་ནས་བརྒྱུད་པའི་བདེ་མཆོག་དཀར་པོའི་བྱིན་རླབས་དཔྱལ་ཨ་མོ་
གྷའི་ཡིག་ཆའི་སྟེང་ནས་རྫོགས་རིམ་དམིགས་ཁྲིད། ཆོས་རྗེ་རོང་སྟོན་གྱིས་པཎ་
ཆེན་ཤཱཀྱ་ཤྲཱི་ལས་དངོས་སུ་གསན་པའི་བདེ་མཆོག་དཀར་པོའི་ཚེ་སྒྲུབ། དཔའ་
བོ་དུར་ཁྲོད་བདག་པོའི་རྗེས་གནང་། དེ་དག་དང་འབྲེལ་བའི་ལུང་རྣམས་
སྨིན་པར་ཐོབ། དེར་ཆོས་རྗེ་ངོར་ཆེན་བློ་བོར་སྤྱན་དྲངས་པའི་ཕེབས་ལམ་
བྱང་ལ་སྒྱུར། རྗེ་ཡབ་སྲས་ཞལ་མཇལ་བའི་ལེགས་ཚོགས་གནང་བའི་སྐབས།
ཤར་ནས་ཀྱི་དཔོན་སློབ་རྣམས་ལ་ཚེ་དབང་། རྒྱུ་ལམ། ལམ་ཟབ། བིར་
བསྲུངས། རྣལ་འབྱོར་མ་རྣམས་རྫོང་ཆོས་སུ་གནང་བ་ཀུན་ལྷན་ཅིག་ཐོབ།
ཁྱད་པར་རང་ལ་དཔེ་མེད་པའི་ཐུགས་རྗེས། བདུད་རྩི་རིལ་བུའི་གནང་སྦྱིན།
ལུང་བསྟན་བསླབ་བྱ་ཡང་དག་པས་ཡིད་ལྷག་པར་ཚིམ། འབྲེལ་ཚད་དོན་ལྡན་
གྱི་མོས་གུས་སྙིང་ནས་སྐྱེས། སླར་བསྙེན་རྫོགས་དོན་གཉེར་ལ་ཡོང་འདོད་རྒྱུ་
མཚན་ཕུལ་བས། བཀའ་མ་ཁྲོལ་བ། དེ་ནས་རིང་པོར་མ་ལོན་པར་བདེ་བ་
ཅན་དུ་གཤེགས་པ་ལ་དགོངས་པར་འདུག་པ། བསམས་པས་དུས་གསུམ་
གཟིགས་པའི་ཡིད་ཆེས་རྙེད། སྔར་ཨེ་ཝཾ་དུ་ཞལ་མ་མཇལ་བ་ནས་གསོལ་བ་
བཏབ་པས། རྨི་ལམ་དུ་འདོད་རྒྱལ་གྱི་རྗེས་གནང་ནོད་པའི་དུས་ཀྱི་སྐུའི་རྣམ་
པ་ཇི་ལྟ་བ་བཞིན་འཆར་སྒོ་མ་འཛོལ་བ་སོམ་ཉི་བྲལ་བའི་ལམ་ལ་བཀོད། དེར་
ཞབས་ལ་ཕྱག་བྱས་ཡིད་འཕྲེང་བའི་ངང་ནས་རྗེའི་ཕྱག་ཕྱིར་བཀྲ་ཤིས། ལམ་
བདེ་བར་ཟླ་བ་བཅུ་གཅིག་པའི་བཅུ་བཞི་ལ་བློ་བོ་ནང་དུ་ཕེབས། བཅོ་ལྔའི་ཉི་



52_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཤར་ནས་བསུ་བ་ གྱ་ནོམ་པའི་བཀོད་པས་རིམ་པར་སྤྱན་དྲངས་པའི་ དུས།
དྲུང་པ་ཆོས་རྗེ་དང་མཇལ་བས་ལུས་སེམས་ལ་བྱིན་རླབས་ཞུགས། ངེས་ཤེས་
ཀྱི་མཚན་མ་བརྟན་པོ་བྱུང་། དེ་འཕྲལ་པཎ་ཆེན་བྱམས་པ་གླིང་པ་དང་ཡང་
མཇལ། དགྱེས་པ་ཆེན་པོས་བརྩེ་བར་བསྡམས། དེ་ཉིན་ཀ་མཁན་རིན་པོ་
ཆེའི་ཞལ་ གྱི་ དཀྱིལ་འཁོར་ཡང་མཐོང་སྟེ་བསམ་ པ་ ཡིད་བཞིན་ དུ་ འགྲུབ།
བཅིངས་པ་གློད་པ་ལྟར་དེ་ནུབ་རང་གི་ཁྱིམ་དུ་ཕྱིན། ཨ་མ་དང་མཇལ་བློ་ལྷག་
པར་བདེ་བར་བྱུང་། དེ་ལོ་སྨོན་ཐང་དུ་དགུན་ངོ་རྗེ་ཡབ་སྲས་ཀྱིས་རྒྱུར། ལམ་
འབྲས་སྦགས་ནས་ གསུང་ པའི་ཆོས་གྲྭར་ཞུགས། གསུང་རྒྱུན་ཡིད་ ལ་ ཅི་
འཇགས་བྱས། རྒྱུད་ཀྱི་ཚུལ་བཞིའི་ ཕྱི་རྣམ། ལྗོན་ཤིང་གཉིས་ཀྱི་བཟུར་
འདེབས་སྐྱར་ཆོས་སུ་གནང་བའི་ཟིན་ཐུན་འཛིན་པ་སྔ་ཕྱིར་ཆོས་ཐུན་ཐ་དད་
ཉན་པ་སོགས་ཉི་རངས་པ་སྡོད་རྒྱུ་སྐད་ཅིག་ཀྱང་མེད་ཅིང་། སྲོད་ནས་མཚན་
མ་ཕྱེད་པར་སྒྲོན་མེའི་འོད་ལ་བརྟེན། རྒྱུད་སྡེ་སྤྱི་རྣམ། མངོན་རྟོགས་ལྗོན་
ཤིང་གཉིས་ཀྱི་ཤོག་བུ་གསུམ་གསུམ་བློ་ལ་གཟུང་། མཚན་ཐོག་ཐག་ཤར་སྦྱང་
བྱས་པས། ཡུམ་གྱི་དགོངས་པ་ལ། གུང་ ཚིགས་དམ་པོ་བྱས། ། དེ་ནས་
མཚན་ཡལ་ཤར་སྦྱང་བྱེད་པ་འདི་འདྲ་ལ་རླུང་ཡང་ལངས་ཉེན་ཡོད། སྙིང་
ཡང་རྗེ་བར་འདུག་ཅེས་བཞེས་སྤྲོ་མང་པོ་བཅོས་ནས། ང་རང་གི་སྲིང་མོ་ཆུང་
ཤོས་དེས་སྐྱེལ་དུ་ཡོང་གི་འདུག་ནའང་། ཁྱིམ་སུན་འབྱིན་པའི་ཉེས་བྱས་སུ་
སོང་དོགས་ཅུང་ཟད་ཀྱང་མ་ཟོས། ངས་ཤར་སྦྱང་གི་སྐད་དུམ་ཅིག་བཅག་ལ་
བསྡད་ཀྱིས། ཁྱོད་རང་ཟོ་ལ། ཨ་མའི་རྩར་ངས་ཟོས་སོང་ཞུས་བྱས་ཞག་མང་
པོ་བསྟུད་པས་སྐབས་སྐབས་མུན་ ཐུམ་པ་ལུས་འཁྱོར་བ་ཙམ་བྱུང་ནའང་།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 53
སོས་དལ་མ་བྱས་པར་སྐོར་བ་དང་ཆུ་འཐོར་བ་སོགས་གཉིད་སང་བའི་ཐབས་
བསྟེན། དུས་དེའི་སྙིང་རུས་ལ་སུས་ཀྱང་འགྲན་དུ་མེད་པའི་ཚུལ་དཔང་པོ་
དང་བཅས་པ་ཁོ་ན་ཡིན། དེ་སྐབས་པཎ་ཆེན་བྱམས་པ་གླིང་པ་ཡང་ལམ་
འབྲས་གསན་པ་ལ་ཐབ་བཏེགས་ཏེ་སྨོན་ཐང་ཉིད་དུ་ཕེབས་ཡོད་པས། ཉིན་
རེ་བཞིན་ཐུན་མཚམས་སུ་རྒྱུད་གདམས་ངག་གི་འབེལ་གཏམ་ཉི་རྩེར་ཞུས་པས།
མཐའ་ཆོད་པའི་བཤད་པ་ཡིག་ངོ་ལ་མ་ལྟོས་པ་ཁོ་ནས། མ་གོ་བའི་གནས་
ཐམས་ཅད་འགྲོལ་བར་མཛད་དེ། འདི་ལ་ཅི་སྐད་གསུང་སྙམ་དྲི་གཏུགས་ཕུལ་
བ་ཐམས་ཅད་ལ་སྔོན་གྱི་གྲུབ་མཐའ་སྨྲ་བ་རྣམས་འདིའི་སྐབས་སུ་འདི་ལྟར་
བཞེད། ཁོ་འདི་ལྟར་བསམ་གསུང་བ་སོགས་ལེགས་པར་བཤད་པའི་གཏམ་
གྱིས་གང་མ་གོ་བ་དེ་ཉིད་ལ་དཔྱིས་ཕྱིན་པའི་བཤད་པ་མཐའ་འཁྱོངས་པ་སྩལ་
བས་ཡིད་མགུ་བ་ཐོབ་པའི་བཀའ་དྲིན་མཛད་ཅིང་། རྒྱུད་ཚུལ་བཞིའི་བཤད་
པའི་ཆོས་མཚམས་དང་། སྣང་གསུམ་གྲོལ་བ་དུས་མཉམ་དུ་མཛད། སེམས་
བསྐྱེད་སྐབས་ཀྱི་སྐྱེ་བོ་དད་ཅན་སྟོང་ཕྲག་འདུས་པའི་དབུས། དགོས་སྐལ་གྱི་
བྱང་ཆུབ་ཏུ་ངེས་པའི་བློ་ཁ་ཙམ་མིན་པར་སྐྱེས། སློབ་མ་རྗེས་འཛིན་ཞུས།
བསགས་སྦྱངས་སྐབས་དེ་ལོ་རྒྱུ་དུས་ལ་ཟླ་བ་ཕྱེད་གཉིས་ཙམ་འགོར་བའི་བར།
དྲུང་པ་ཆོས་རྗེའི་དྲུང་དུ་སྔར་ཞལ་མཇལ་ཙམ་ལས། ཤར་ནས་སླེབ་འཕྲལ་
ཆོས་ཚུགས་པའི་སྟབས་ནས་ནུབ་རེ་ཙམ་གསོལ་ཇ་ཞུ་བ་ལ་ཕྱིན་དུས་རྒྱུད་གཉན་
པོ་ཉན་པ་ལ་ནུབ་ཡན་བྱར་མི་སྟུབ། བསགས་སྦྱངས་སྐབས་འདིར་ཤོག་གསུང་
བའི་བཀའ་བཞིན་དེ་བར་དགོན་པར་མཚམས་སེ་བྱས་སྔ་ཕྱི་དཔེ་འཛིན། ཡིག་
བརྒྱ། མཎྜལ་སོགས་ཐུན་མ་ཆག་པའི་དགེ་སྦྱོར་འགྲུས་པ་དང་། ཉིན་གུང་ཁ་



54
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྐུ་མདུན་དུ་གསོལ་རྟིང་མའི་སྟེང་དུ་ཤར་ཕྱོགས་ཀྱི་སྐད་བྱ་གླེང་མོལ་ཞུ་བ།
སློབ་གཉེར་ཇི་ལྟར་བྱུང་གི་ཞིབ་སྤྱོད་དྲིས་མལ། དྲུང་བཙུན་པས་གཙོ་མཛད་
དང་འབྲེལ་གཏམ་ཁོ་ན་གནང་། དགོང་ཇའི་སྟེང་གསུམ་ཆོས་ཐུན་མི་འཆག་
སྩལ་བའི་ཐོག་མར་ཁྱེད་རང་གི་དབུས་གཙང་ནས་ཞུ་ ཡིག་ ཏུ་ཡང་བཀོད།
གསོལ་བ་བཏབ་པའི་འདོད་ཆོས་འདི་བགྱི་གསུང་། གཤེད་དམར་གྱི་རྣལ་
འབྱོར་བཞི་ཁྲིད། རྣམ་རྟོག་འོད་གསལ། བདུད་རྩིའི་བྱིན་རླབས། རང་
བྱིན་རླབས། འཁོར་ལོའི་བྱིན་རླབས། འཕོ་བའི་བྱིན་རླབས། བདུད་རྩི་
འོད་འཆང་མའི་རྣལ་འབྱོར་རྣམས། རྗེ་ཡབ་སྲས་གཉིས་ཀ་ལ་ བཀའ་མི་
བཞུགས་པས་གསོལ་བ་འདེབས་མི་མང་བ་བྱུང་སྟབས་ གསང་ནས་བསྡམས།
སྨར་ཁྲིད་དཔལ་མོ་ལུགས། ཇོ་བོའི་གསུང་ལ་ཡོལ་སྒོམ་ཆོས་དབང་གི་ཟིན་ཐོ་
སྡེབས་པ་བྱང་སེམས་ཟླ་རྒྱལ་ལུགས། ཞང་སྐྱི་ཚ་འོད་ཆེན་གྱི་ཁྲིད་ཡིག བྱང་
ཆུབ་བཟང་པོ་ལུགས། སྐྱེས་མཆོག་འབར་ར་བའི་ཡིག་ཆ་ལ་བརྟེན་པ་སྟེ་
དམར་ཁྲིད་སྒོ་གསུམ་ཡང་ཐོས། རྟ་མགྲིན་ལྕགས་རལ་ཅན་གྱི་བྱིན་རླབས་སྒྲུབ་
སྐོར། ཆོས་སྐྱོང་ཆེ་ཆུང་གི་བཀའ་སྒོ་དམ་གཞག་ཐུན་མོང་མ་ཡིན་པའི་ངེས་
གསང་ཡང་སྩལ་མཚམས། སླར་སྨོན་ཐང་དུ་རྗེ་ཡབ་སྲས་སོ་སོའི་རྒྱུད་དང་
སྔགས་མལ་གཉིས་ཀའི་ཆོས་ཞུ་ལ་བསྙགས་སྔར་བཞིན་ཉིན་མཚན་རྒྱུན་མ་ཆད་
པའི་བསླབ་སྦྱངས་སྙིང་ནོན་པ་བྱས། རྒྱུད་ལ་གོང་མཆན་དག་ལྡན་གྱི་སྐྱར་
ཅག་མཐའ་ཆོད་ཞིབ་ལེན་ཁོ་ན་ཆོས་ཐུན་རེ་རེ་ནས། མདང་གི་ཚིག་དེ་རིང་མ་
བཟློས། དོན་ཐོབ་ཀྱི་བབས་རྒྱུན་འབྲེལ་བའི་བཤད་པ་གོ་བདེ་གཟུང་སླ་བ་ཤ་
སྟག་གནང་བས་དྲོད་པ་ཆེན་པོ་སྐྱེས། བསམ་མནོ་ཁོར་མོར་བཏང་བའི་ཐེ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 55 །
ཚོམ་ཐམས་ཅད། པཎ་ཆེན་བྱམས་པ་གླིང་པ་ཡང་རྒྱུད་བསན་ཀྱིན་ཡོད་པས་
ཞུས་ཏིག་ལེ་ལོར་མ་སོང་བ། ཐ་ན་ཚིག་གི་ཟུར་ཙམ་ལ་དཔྱད་པ་དགོངས་པ་
ཡང་དཀར་རྟགས་བཏབ། ཆོས་ཐུན་གྲོལ་མཚམས་ས་ཁ་ལིའི་ཁ་ཕྱེ་ནས་མཛུབ་
བཙུགས་སུ་ཡིག་ངོ་སྤྱན་ལམ་དུ་ཕུལ་ནས་དག་བྱེད་ཞུས་པས། དགྱེས་ཏེ་
འཕགས་འོད་ཀྱི་ལོ་རྒྱུས་ཡང་ཡང་གསུང་། ཆོས་སྒུག་སྐབས་བགྲོས་གླེང་བྱུང་
བ་ཀུན་གྱི་ཁ་འཛིན་བཤགས་འདེབས་ཐམས་ཅད་ཀྱང་པཎ་ཆེན་པ་ཉིད་ཀྱིས་
མཛད། ཨ ་ལར་ནང་དུ་དེ་ལ་འདུག་ཟེར་བ་ཡིན་གསུང་བསླབ་བྱ་མཛད་
པའི་གྲངས་མི་དཔོགས་པ་ཙམ་ཡོད་དེ། ཆུ་ལ་དབྱུག་པ་རྒྱབ་པ་བཞིན་རྗེས་
མེད་ལ་མ་བཏང་། དེ་དུས་ངས་འདི་ཞུས། རྗེས་འདི་གསུངས་ཕྲེང་བ་ལ་
བགྲང་རྒྱུ་ཡོད། རྒྱུད་མཆོད་ཞུ་མི་ཡང་གནང་ཆགས་ཀྱིས་མ་ཆད་པ་བཟང་
འགྲན་འབའ་ཞིག་བྱུང་། འཕྲལ་དཔེ་སྐྱོར་བ་ལ་བརྗོད་པ་བདེ་ཞིང་མདུན་པ་
མ་ལོག་པའི་བརྩོན་འགྲུས་ལ་མཁན་རིན་པོ་ཆེ་ཡང་ལྷག་པར་མཉེས། ཉིན་རེ་
བཞིན་ཐུགས་རྩིས་ཇི་ཆེ་བཀའ་དྲིན་བསྐྱངས། དུས་དེར་གཙོ་བོར་སྙེན་བཀུར་
གྱི་ཞབས་ཏོག་སྒྲུབ་ཡུལ་རྗེ་ངོར་ཆེན་པ་དཔོན་སློབ་བྱེས་པ་རྣམས་ཁོ་ན་ལ་
བགྱིསརྗེས་ཀྱང་ཐུགས་རྗེ་ཚད་མེད་པས་སྤྱན་དུ་བཅུག་ཀྱང་མི་ཚ་བའི་དཔེས་
ལམ་གྱི་ཆ་ལག་རྣམས་ཀྱང་བདག་གཅིག་པུ་ཁོ་ན་ལ་རྫོགས་པར་གནང་། ཕྱི་
བསྐྱེད་རིམ་སྐབས་བདག་མེད་པའི་ཕྱི་དཀྱིལ་རྡུལ་ཚོན་ལ། གསང་དབང་གི་
སྔོན་འགྲོར་ནང་དཀྱིལ་སིནྡྷ་ར་ལ་བརྟེན་པའི་བྱིན་རླབས་ཀྱི་བརྒྱུད་པ་མ་ཆད་པ།
རྒྱུ་ལམ་སྐབས་ཨཉྩ། ཡིག་བརྒྱའི་ཟླས་ལུང་ཐད་སོར་སྦྱོར་བ། ལམ་དུས་རྒྱས་
འབྲིང་བསྡུས་གསུམ། ལམ་དུས་གསོ་ཆོག ལམ་ཟབ་ཕྱི་ནང་། བླ་མ་རིན་



56
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འབྱུང་། བིར་བསྲུང་སྒོ་གཉིས། རྣམ་འཇོམས་བིར་ལུགས། དབང་གོང་མ།
ལམ་སྦས་བཤད། བརྡ་དོན་གསལ་བ། བརྡ་ཚིག་བརྒྱུད། སྒྲུབ་པ་ལུང་སྦྱིན།
མགོན་རྐྱང་ལ་ཐུག་གི་བར་དབང་བཀའ་བྱིན་རླབས་ཆ་ལག་དེ་རྣམས་ཀྱང་ཐད་
སོ་དེ་དང་དེ་ཁོ་ནར་ཕྱག་བཞེས་ལ་ཡང་ཟོར་མི་མཛད་པ་མཐོང་བ་བརྒྱུད་པའི་
བཀའ་སྲོལ་ཇི་ལྟ་བ་བཞིན་རྒྱུ་སྐར་འཆར་བའི་གོ་རིམ་ལྟར་མ་ལོག་པར་སྩལ།
དེ་དང་ལྷན་དུ་ཡིག་སྣ་དྲུག་ཅུས་མཚོན་པའི་ལུང་བསམ་གྱིས་མི་ཁྱབ་པ་ཚོགས་
ཆོས་སུ་སྤྱི་འགྲོར་འདེམས་པ་དེ་དག་དང་། མན་ངག་ཕྲ་མོ་ལྷན་དུ་བསྒྲིགས་
པའི་པོད་དམར་མ། མགོན་པོའི་སེར་པོ། དམར་པོ་སྐོར་གསུམ་གྱི་ཡིག་ཆ་
རྣམས་ཀྱི་ལུང་ཟུར་ཆོས་སུ་གནང་། ལུགས་ གཉིས་ཀའི་མཛད་པ་རྒྱུན་མི་
འཆད་ཀྱིས་ཐུགས་ལྷག་པར་གཡེངས་པའི་སྐབས་དེར་ཡང་། བདག་ལ་མས་བུ་
ལ་བརྩེ་བ་ལྟར། རབ་གནས་སྦྱིན་སྲེག ས་ཆོ་ག་སྒྲུབ་མཆོད། གཏོར་སྒྲུབ།
བསྐང་གསོ། ཟུང་འཇུག དྲུག་ཅུ་པ། གདོན་གྲོལ། བུམ་གཏེར་སོགས་བླ་
མ་གོང་མའི་ཕྱག་བཞེས་ཡོད་དོ་ཅོག་ལ་མཛུབ་ཁྲིད་ནན་ཆག ཤ་ལྤགས་རུས་
གསུམ་ལ་ཐིམ་འགྲོ་བ་ལྟ་བུའི་མགོ་འདྲེན་ཕུ་དུར་མཛད། སྡེ་པ་རྣམས་ལ་
གནང་བའི་ཕྱག་ཕྱིར་རྗེ་ཉིད་ཀྱིས་དགོངས་པས་སྤྱད། ང་རང་གིས་གསོལ་བ་
འདེབས་མ་དགོངས་པར། དགེ་ལེགས་ཀྱི་དཀྱིལ་འཁོར་གསུམ་གྱི་དབང་།
འདོད་རྒྱལ། ཀུ་རུ་ཀུལླེ། ཚོགས་བདག མགོན་པོ་ལྕམ་དྲལ་ལྷ་བརྒྱད་
རྣམས་ཀྱི་རྗེས་གནང་ཐོབ། དེར་རྒྱུད་དང་མན་ངག་བར་ཆད་མེད་པར་མཐར་
ཕྱིན་པའི་སྐབས། ཆོས་ཀྱི་གྲོལ་སྟོན་ལ་རྗེ་ཡབ་སྲས་ཀྱིས་གཙོ་མཛད། སྡེ་པ་སྐུ་
ངོ་ཐ་དད། མི་ཆེན་ཀུན་འདུས་པའི་སྐབས་དེར། ང་དང་རབ་འབྱམས་པ་བློ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 57 །
གྲོས་རྒྱ་མཚོ་གཉིས་སྡོམ་གསུམ་གྱི་ས་རྣམས་བགྲོད་པར་བྱ་བའམ། ཞེས་པའི་
གཞུང་འདིའི་བཤད་པ་ངེད་ལ་གྱིས་གསུང་བའི་བཀའ་ལུང་བྱུང་བས། སྤྱི་
འགྲོར་སྔར་བློ་ལ་ཡོད་པའི་ཊཱིཀྐ་བསྟན་པའི་སྒྲོན་མེའི་ཚིག་སྦྱོར་ཇི་ལྟ་བའི་སྟེང་།
ས་ལམ་བགྲོད་ལུགས། ལྗོན་ཤིང་བདག་མེད་བསྟོད་འགྲེལ་སོགས་ནས་ཁ་
བསྐང་ཞིབ་བཤད་བྱས་པས། རང་གི་བསོད་ནམས་ཀྱི་དགོས་སྐལ་མ་བརྟེན།
རྔོ་ཐོགས་ཞིང་འགྲོས་གླེངས་ཡང་བག་ཆགས་འདྲིལ་བ། མཆོད་ཡར་ལ་ཐུག་གི་
བར་རང་གཞན་གྱི་བསམ་པ་རྫོགས་པ་རང་ཅིག་བྱུང་བ་དེས། མཁན་རིན་པོ་
ཆེ་དགྱེས་པ་རབ་ཀྱི་མཐར་ཕྱིན་པར་གྱུར་ཞིང་། གྲལ་ལ་བཞུགས་པའི་རྗེ་ངོར་
པ། པཎ་ཆེན་བྱམས་གླིང་པ་སོགས་ ཐམས་ཅད་ཀྱི་གསུང་ཅིག་གི་གཟེངས་
བསྟོད་དང་། ཤེས་ རབ་ ལ་ འགྲན་ ཟླ་ མེད་ པའི་ གྲགས་ དེ་ ཁོ་ ནས་ ཆོད།
བཞུགས་གྲལ་དེ་ཉིད་ཀྱི་སྟེངས་སུ་རྗེ་ཡབ་སྲས་གཉིས་ཀ་ལ་རྒྱུད་མན་ངག་གི་
ཆོས་ཡོན་སོ་སོ་ནས་འབུལ་བའི་སྐབས་དེར། རང་གི་ངོས་སྐལ་རྒྱུད་ཀྱི་བཀའ་
དྲིན་གསོ་བ་གསེར་ཞོ་གསུམ་གྱིས་སྣ་གྲངས་པའི་བཅུ་གསུམ་ཚན་ཞིག་དང་།
མན་ངག་གི་ཡོན་དུ་གསེར་སྲང་གསུམ་རྣམས་ཕུལ། ལུགས་གཉིས་ཀ་ཡར་དཔེ་
ལ་འགྲན་པའི་མིག་རྐྱེན་བཟང་པོ་འབད་མེད་དུ་བྱུང་། བཀྲ་ཤིས་ཀྱི་ལེགས་
ཚོགས་དེ་དག་གི་མཐར། ས་ཁའི་དུས་ཆེན་སྟེང་དུ་རྗེ་ངོར་ཆེན་ཡབ་སྲས་ལ་
མཁན་སློབ་ཞུས། དྲུང་པ་ཆོས་རྗེ་པས་གསང་སྟོན་གནང་། གྲིབ་ཚོང་ཁ་
བསྐོང་གི་དགེ་འདུན་བཅུ་ཕྲག་གཅིག་གི་དབུས་སུ། ཉིན་མཚན་གྱི་ཆ་ལས་
གུང་ཚིགས་མ་ཡོལ་བ། གྲིབ་ཚོད་སྐྱེས་བུ་གཅིག་དང་རྐང་པ་གཉིས་ལ་བབ་པ་
ན། ཚངས་པར་སྤྱོད་པ་ཡོངས་སུ་རྫོགས་པའི་སྡོམ་པ་ཐོབ། མཁན་སློབ་དགེ་



58 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདུན་དང་བཅས་པ་ལ་བསྙེན་བཀུར་འབུལ་འགྱེད་བཟང་པོ་བསྒྲུབས། དེ་
ཉིན་འགྲུབ་སྦྱོར་ཡོད་པས། དྲུང་པ་ཆོས་རྗེའི་གདན་སར་མངའ་གསོལ་མཛད་
དེ། ཆོས་རྗེ་རྣམ་པ་གསུམ་ཀས་ཕྱག་ནས་ལྷན་དུ་གནང་ཞིང་། དེ་དུས་རེ་ཞིང་
དུ་ཚེས་ལྔའི་དུས་ཆེན་གཙོ་བོ་ལ་ཡོང་དགོས་ནན་བསྐྱེད་བྱུང་བ་ལ། ཤ་ཚའི་ཉེ་
སྦྱོར་བ་འགའ་ཞིག་ན་རེ། སྔར་མཛད་པ་མེད་པ་ལ། ད་རེས་ཚོགས་ཤིན་ཏུ་ཆེ་
བ་ཡོང་བས། སྔོན་བློ་ཆར་ན་གཏན་མི་བསྟུབ་པས། སྨོན་ཐང་པའི་སྡེ་པ་
རྣམས་ཀྱི་གདུང་རབས་ཞིག་ཀྱང་གཟིགས་དགོས། ཡས་གཏམ་གྱི་དཔེ་ཆ་ཡང་
ནན་ཏན་ཡང་དག་པ་གནང་དགོས་ཞེས་བསྐུལ་མ་ཡང་ཡང་བགྱིད་པ་ལ། མི་
ཆོས་ཀྱི་གདུང་རབས་ལ་སློབ་གཉེར་བྱེད་པ་རང་བློས་ཅོག་པ་དཀའ་བ་འདྲ་ཞེས་
ཟོལ་གྱི་ལན་བཏབ། དུས་ལ་བབ་པ་ན། དཔོན་ས་གདུང་བརྒྱུད་ན་རིམས་རེ་
རེ་ནས་ལུགས་གཉིས་ཀྱི་བྱ་བ་ཅི་དང་ཅི་མཛད་པ་དེ་དག སྙན་པར་བསྔགས་
པའི་ཕྲེང་བར་སྤེལ་བ། གཙང་ཞིང་མ་འདྲེས་པའི་ཚིག་སྦྱོར་རྒྱས་པ་ངང་བའི་
སྐད་དང་། བུང་བའི་དབྱངས་ལྟར་རྗེས་སུ་བསྒྲགས་པས་ཚོགས་པ་ཐམས་ཅད་
མགུ་བ་སྐྱེས། དེའི་སང་སྔ་བར་ཁ་སང་གྲལ་ན་ཡོད་པའི་སློབ་དཔོན་འགའ་
ཞིག་ཡོངས་ནས། དྲུང་གིས་ཁ་སང་གནང་བའི་ཡས་གཏམ་དེའི་དཔེ་ཆ་གཡར་
པ་གནང་དགོས་ཟེར་བ་ལ། ངས་ཁ་ནས་གང་ཐོན་བྱས་པ་མ་གཏོགས་དཔེ་ཆ་
མེད་བྱས་པས། བདེན་བསམ་པ་མི་འདུག འོན་ཀྱང་དེ་ཉིན་ཡས་གཏམ་
བཏང་བ་ཕྱོགས་གོའི་རྣམ་པ་རྒྱས་འབྲིང་བསྡུས་གསུམ་མདོ་སྐབས་དང་སྦྱར།
དགོན་པར་བསྔོ་བ་བྱེད་དགོས་ཉིན་རེ་ལ་ལན་བཟླས་པ་དུ་མར་དགོས་པའི་རེ་
རེ་ལ་ཡང་མི་འདྲ་བའི་རྣམ་དཔྱད་ཀྱི་ཁྱད་པར་རེ་རེ་སྦྱར་བའི་བྱེད་ཚིག་ཕུན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 59
སུམ་ཚོགས་པ་ཆོས་སྣང་ལ་བརྟེན་སྤེལ་བས། མང་དུ་ཐོས་པའི་དྲང་སྲོང་ཆེན་
པོ་གནས་བརྟན་བཟང་པོ་བརྟན་པ་ཐུགས་ལྷག་པར་ངེས་ཤེས་འདྲོངས་པའི་
ཟོལ་མ་ ཡིན་ པ་ གཟེངས་བསྟོད་དངོས་ དང་བརྒྱུད་ པར་ རྩོལ་ བར་མཛད།
སྐབས་དེར་དྲུང་པ་ཆོས་རྗེ་པའི་བཀའ་ལས་ཀྱང་བསྔོ་བ་འདི་རང་གཞན་གྱི་
ལེགས་བྱས་ཐམས་ཅད་སྤེལ་བའི་གསེར་འགྱུར་གྱི་རྩིའི་སྨན་མཆོག་ཡིན། དེ་ལ་
མི་ཟད་པའི་སྤོབས་པའི་སྒོས་འདུས་པའི་དགེ་འདུན། སྐྱེ་བོ་ཐ་མལ་པ་ཡང་
ཡིད་འཁྲུལ་ཐུབ་པའི་ངག་བཟང་པོ་རྩོལ་མེད་དུ་ལྷུག་པར་བྱུང་བ་ངོ་མཚར་ཆེ།
སྔ་མའི་བསགས་པ་དང་ཡི་དམ་གྱི་ཐུགས་རྗེའི་མཐུ་ལས་རང་ངོའི་ཁེངས་སེམས་
ཀྱིས་བཅིངས་ན། ང་རྒྱལ་གྱི་བདུད་འཇུག་ཉེན་ཆེ་འོང་གསུང་། དུས་སྐབས་
དེར་གདན་སའི་ཁུར་བླངས་པའི་དགའ་སྟོན་རྣམ་གཞག་ལ་བཞུགས་ཁྲིར་
འཁོད་པའི་ཐོག་མའི་གནང་སྦྱིན། དྲུང་པ་ཆོས་རྗེས་སྣམ་ཆོས་བུར་སྨྲིག་གི་
རྒྱལ་མཚན་ཚུལ་ཁྲིམས་ཀྱི་དྲི་གསུང་ལྷག་པར་འཕྲོ་བ། རྒྱུན་དན་དུ་དམ་ཚིག་
གི་རྟེན་བྱར་མཛད་པའི་རྒྱ་དྲིལ། ཁྱད་པར་རྒྱུད་སྡེ་བདུན་ཅུ་རྩ་གཉིས་ཀྱིས་ལྡེ་
མིག་གཏད་པའི་རྨི་ལམ་བྱུང་། རྒྱུད་བཤད་ལ་འགྲོ་དོན་རྒྱ་ཆེ་བའི་རྟེན་འབྲེལ་
བསྒྲིགས་པ་ཡིན་གསུང་། རྒྱུད་གསུམ་གྱི་གླེགས་བམ། འདྲེན་པ་དམ་པ་ཉིད་
ཀྱིས་རྭ་སྟོན་ཆོས་རྗེའི་སྒྲུང་ཆེན་ལ་རྒྱུ་མཛད། དམ་ཚིག་གླེགས་བམ་དུ་བྱིན་
གྱིས་བརླབས་པ་ཡང་བསྩལ། དེ་མཚམས་རྗེ་བླ་མ་ཡབ་སྲས་སོ་སོའི་མོས་གུས་
ཀྱི་རྟེན་དུ་ན་བཟའ། གནང་སྦྱིན་བསམ་གྱིས་མི་ཁྱབ་པ། སྡེ་པ་དཔོན་སློབ་ཐ་
དད་ཀྱིས་བཀྲ་ཤིས་ལེགས་བྱས་གྱ་ནོམ་པ་རྒྱུན་མ་ཆད་པས་ཟླ་ཕྱེད་བར་དགོན་
པར་ཐོགས། དེ་བར་རྗེ་ཡབ་སྲས་གཉིས་ཀ་བརྙེལ་བསོའི་རྣམ་པས་སྐུ་མཚམས་



60_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གནང་བ་གྲོལ་མཚམས་རྗེ་ངོར་ཆེན་གྱི་ཐུགས་ཀྱི་དགོངས་པ་ཡོངས་སུ་བསྐངས་
ནས། ཆོས་ཀྱི་སྲིད་ལ་མངའ་གསོལ་གནང་བའི་ཕྱག་ཕྱིར་བདག་ཀྱང་བཀྲ་ཤིས།
མཁན་རིན་པོ་ཆེ་ཉིད་ཀྱི་བཀའ་འབུམ་གསེར་མ་པོད་བཞི་མའི་བཤད་ལུང་།
ཕག་མོ་ཞལ་གཉིས་མ། དོན་གྲུབ་མ། དབུ་བཅད་མ་རྣམས་ཀྱིས་བྱིན་རླབས།
ཕག་མོ་གཞུང་དྲུག དེའི་དོན་འགྲེལ། དཔྱལ་པའི་ཡིག་རྙིང་མ་ལུས་པ།
ཐམས་ཅད་མཁྱེན་པ་བུ་སྟོན་གྱིས་མཛད་པའི་འདུལ་བའི་གླེང་འབུམ། ཀུན་
རིག་གི་རྩོད་སྤོངས་གནམ་ལྕགས་འཁོར་ལོ། འཇམ་དབྱངས་ཆོས་རྗེས་མཛད་
པའི་མཐའ་སྤྱོད་ཞིབ་རྒྱས། མན་ངག་གཅེས་བསྡུས་ཆ་གཉིས། ཕྲ་མོ་ཉི་ཤུ་རྩ་
ལྔ། རྡོ་རྗེ་གདན་པའི་ཆོས་དྲུག་པ་རི་བའི་གསེར་ཆོས་བཅུ་གསུམ། སྒྲོལ་
དཀར་གྱི་སྒྲུབ་སྐོར། ལོ་ཆེན་མ་ཎི་ཀའི་ཁྱད་ཆོས་མ་ལུས་པ། ལེགས་ལྡན་
མཆེད་གསུམ་གྱི་རྗེས་གནང་རྣམས་གནང་མཚམས། རྗེ་ངོར་ཆེན་དྲུང་ཀུན་
མཁྱེན་ཆེན་པོའི་བཀའ་འབུམ་ལུང་དོན་གཉེར་བ་འགའ་ལ་གནང་བའི་སྐབས།
ཤར་ནས་བྱོན་པའི་ཆོས་རྗེ་རྐྱང་ཐུར་བ་སོགས་ལ། དགྲ་གདོང་འཇིགས་གསུམ།
གཤེད་དམར་ལྷ་ལྔ་དང་བཅུ་གསུམ་མ། འཇམ་དཔལ་གསང་ལྡན། གཟུངས་
ཆེན་གྲྭ་ལྔ། སྤྱན་རས་གཟིགས་ལྷ་མངས། གདུགས་དཀར་ཅན། རིགས་
གསུམ་སྤྱི་དབང་། ཨ་ར་པ་ཙ་ལྷ་ལྔ། མི་འཁྲུགས་པ་ལྷ་དགུ། གཟའ་ཡུམ་
ཟུར་བཀའ་རྣམས་ཀྱི་དབང་། འཇམ་རྡོར། བདེ་མཆོག་མཁའ་འགྲོ་རྒྱ་མཚོ།
གཤེད་དམར་བཅུ་གསུམ་མ་རྣམས་ཀྱི་རྒྱ་གཞུང་མཐའ་དག་གི་ལུང་སྩོལ་བར་
མཛད་པའི་ཆོས་ཐུན་ཕན་ཚུན་མ་ཆག་པར་ཉན་པ་དང༌། སྔར་བྱིས་པའི་དུས་
ཀྱི་བླ་མ། བྱང་སེམས་རིན་པོ་ཆེ་སྐ་རགས་གནས་ཨ་མས་ཁྱིམ་དུ་སྤྱན་དྲངས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 61
འདུག་པ་ལ། ཉིན་རེ་བཞིན་བཀའ་གདམས་གླེགས་བམ་གྱི་ལུང་། རྗེ་ཡབ་
སྲས་ཀྱི་ཐུགས་དམ་མ་གྲོལ་གསུང་ཚང་བར་ཞུས། དེ་ནས་དཔོན་སློབ་ལྷན་དུ་
སྐྱེས་མདུན་གྱི་དགོན་གནས་སུ་རྒྱུད་གསུམ་གྱི་འཆད་བཤད་ཙམ་གྱིས་ཆོས་ཐུན་
མ་ཆགས་ངོས། གཙོ་བོར་ཡབ་སྲས་ཐུགས་ཕབ་པའི་གསུང་འཕྲོས་འབའ་ཞིག་
གིས་དུས་འདའ་བར་མཛད། ཕྱིས་བསམ་པས་དེ་དུས་ཀྱི་གསུང་རྣམས་མ་
འོངས་པའི་གནས་སྒྲིབ་མེད་དུ་གཟིགས་པའི་ལུང་བསྟན་ཁོ་ནར་འདུག་ནའང་།
ངེད་རང་འཁོར་བས་བཅིངས་པའི་མཁན་པོའི་མིང་བཏགས་དེས་དབྱར་གནས་
ཀྱི་གཙོ་བོ་ལ་འབོད་མི་དེས་དྲག་གིས་བསྐུལ་ནས་ཡོངས། དབྱར་སྔ་མ་ནས་
ཁས་བླངས། ཆོས་རྗེ་པའི་བཞུགས་ཁྲིའི་སྟེང་དེ་ཉིད་ནས་སྔ་ཕྱིའི་ཆོས་ཐུན་མ་
ཆག་པར་པཎ་ཆེན་ཆོས་རྗེའི་བསླབ་བྱ་ཆེན་མོ། གླེང་འབུམ་དང་སྦྱར་ལུང་སྡེ་
བཞི་ལག་ཏུ་བཞག་པ་ལྟ་བུའི་ཟབ་བཤད་བྱས། དོན་བསྡུར་དྲུང་ནས་རིན་པོ་
ཆེའི་གསུང་རྒྱུན་བསླབ་བྱ་ཟིན་ཐུན་དུ་སྤར། སྔ་ཆོས་ལ་མདོ་རྩའི་དཀའ་
འགྲེལ་ཉི་མའི་ཤིང་རྟ་དང་། རྒོངས་ཆོས་ལ་ལས་རྒྱུའི་ཊིཀྐ་ཟླ་བའི་ཤིང་རྟ་བ་
དན་དཀར་པོའི་རྔ་དབྱངས་སུ་གྲགས་པ་དེ་གཉིས་ཀྱི་ལུང་ཙམ་བཀླགས། གཞི་
གསུམ་ཆོ་ག་བདུད་རྩིའི་རོལ་མཚོའི་ཕྱག་ལེན་འཁྲུལ་མེད་དུ་འདོམས་པའི་སློབ་
དཔོན་མཁས་པའི་དྲུང་དུ་སྒྲོ་འདོགས་བཅད། ཡིད་ཆེས་ཆན་བུར་བཏབ་པའི་
སྔོན་བསུ་ཡོད་པ་དེ་ཇི་ལྟ་བར། དུས་བཟང་དང་སོ་སོ་ཐར་པའི་མདོ་འདོན་པ་
རྣམས་བསྟན་པའི་མིག་རྒྱན་ལ་ཕན་པའི་གསལ་དག་སྙན་གསུམ་ལྡན་པས།
ཤེས་ལྡན་སྐྱེ་བོ་ངང་གིས་ཡིད་འཇུག་པའི་ལེགས་བྱས་སྤེལ། དབྱར་གནས་རིང་
དྲུང་པ་ཆོས་རྗེའི་དྲུང་ནས། བཀའ་འབུམ་པོད་བཞི་མའི་ལུང་གནང་ཞིང་།



62 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
འདི་གལ་ཆེ་བ་ཡིན་གསུང་དབང་བཞི་ངོ་སྤྲོད་ཀྱི་ལག་བཅངས། དབང་བཞི་
བསླབ་པ་གསུམ་ལྡན་གྱི་དམིགས་པ། སྦས་བཤད་ཐུགས་རྡོ་རྗེ་དང་། ཕོ་བྲང་
ལྔའི་ཉམས་ལེན། རླུང་སྦྱོར་གྱི་འཁྲུལ་འཁོར་ཞལ་ཞེས་མ་ལུས་པ། བརྡ་དོན་
གསལ་བའི་ཁྲིད། རྨི་ལམ་སྦྱོང་སྤེལ་གྱི་གནད་འདོམས། ཆོས་སྐྱོང་གི་སྐོར།
རྗེ་ཉིད་ཀྱིས་བདག་ཆེན་བློ་གྲོས་པ་ལ་གསན་པ་རྣམས་ལྷུག་པར་སྩལ། དབྱར་
གྱི་དགག་དབྱེ་བགྱིས། ལྗོངས་རྒྱུ་ལ་རྗེ་ཡབ་སྲས་ཀྱི་བཀའ་ལུང་ཆེད་གཏད་
གནང་ནས་ཆོས་སྡིངས་སུ་ཕྱིན། བདེ་མཆོག་དྲིལ་བུ་ལྷ་ལྔ། ལྭ་ཝ་པའི་ལྷ་བཅུ་
གསུམ་མ། བདེ་མཆོག་བོང་བུའི་ཞལ་ཅན་གྱི་དཔལ་སྡོམ་པ་རྣམས་ཀྱི་དབང་
བཀུར་བ། བདེ་མཆོག འཇིགས་བྱེད་ཀྱི་སྔགས་བཏུའི་བྱིན་རླབས། ཆོས་རྗེ་
པཎྜི་ཏས་མཛད་པའི་བྱང་ཆུབ་སེམས་དཔའ་བྱམས་པ་དང་ནོར་བཟང་གི་
རྟོགས་བརྗོད། ལྷ་བླ་མ་ཡེ་ཤེས་འོད་ཀྱི་རྣམ་ཐར། དཔལ་ལྡན་ས་སྐྱ་ལ་ཆེད་དུ་
བརྗོད་པ་དབང་པོའི་ཉེར་འཚོ་རྣམས་ཀྱི་ལུང་དང་། རབ་གནས་ཀྱི་རྒྱུད།
གསང་སྤྱི་རྒྱུད། དཔའ་བོ་གཅིག་གྲུབ་རྣམས་ལ་བཤད་པ་མཐའ་ཆོད་ཤིན་ཏུ་
རྒྱས་པ། ཐུགས་མཉེས་བཞིན་པའི་ངང་ནས་སྔོན་གྱི་ལོ་རྒྱུས་དཔག་ཏུ་མེད་པ་
དང་སྦྱར་གནང་བས། ཆོས་ཐུན་ཇི་ཙམ་རིང་བ་ལ་སུན་པ་མེད་ཅིང་། གྲོལ་བ་
ལ་ཕང་སེམས་ཆེ་བ་ཤ་སྟག་བྱུང་། ཆོས་སྡིངས་སུ་བཞུགས་དུས། རྗེ་རོང་པའི་
དྲུང་གི་འཕྲུལ་གྱི་གོ་རེ་མེན་ཕལ་མོ་ཆེ་ཡང་འཇགས་པར་བགྱིས། སྔར་ཀུན་
སྤངས་རིན་པོ་ཆེ་ལ་མགོན་པོའི་ནང་ཁྲིད་ཀྱི་ཞབས་མ་ཐོབ་པ་དེས་མེས་ལ་རྩེར་
བར་ཡོད་པས། རྗེ་སངས་རྒྱས་རིན་ཆེན་གྱིས་མཛད་པའི་ཡིག་ཆའི་སྟེང་ནས་
རྫོགས་པར་ཐོབ། སྟོན་སེར་སླར་ཡབ་སྲས་ལྷན་དུ་སྨོན་ཐང་དུ་ཕེབས། ཤར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
63
ཕྱོགས་ཀྱི་དཔོན་སློབ་རྣམས་ཕྱིར་ཨེ་ཝཾ་དུ་ཐེགས་པའི་རྫོང་ཆོས་དུས་འཁོར་སྡོམ་
ཆེན། རྣམ་འཇོམས་མ་ཎི་བཛྲ། འཇིགས་བྱེད་ཞེ་དགུ་མའི་སྟོད་ལས་སྨད་
ལས་ཀྱི་དབང་གོ་གཉིས། དེ་དག་གི་ཡིག་ལུང་མཐའ་དག་གནང་བའི་ཕྱག་
ཕྱིར་ཐོབ། རྗེ་ངོར་ཆེན་ཤར་ཕྱོགས་མ་ཐེགས་ཁར། ཐུགས་ནང་བསྟན་གྱི་
བཀའ་བཀོད། བདུད་རྩི་རིལ་བུའི་གནང་སྦྱིན། རྟེན་འབྲེལ་གྱི་བསྒྲིག་ཕྱོགས་
ཆེ་བའི་གནས་ཡོད་གསུང་། སྔར་ཐོབ་ཀྱང་རྒྱལ་བ་དོན་ཡོད་གྲུབ་པར་བསྒོམ་
པའི་བླ་མའི་རྣལ་འབྱོར། ཚར་གསུམ་ཁུག་པའི་བྱིན་རླབས་ཞར་བྱུང་མན་ངག་
དྲུག་དང་བཅས་ པ་ སྐྱར་ནས་ བསྩལ། ཟླ་མེད་ པའི་ ཐུགས་ རྗེས་ གཟུང་།
དཔལ་ཨེ་ཝཾ་ཆོས་ལྡན་ཉིད་དུ་ཕེབས་ནས་ཡར་ཕྱོགས་འཕྲོས་གཏམ་བྱུང་རེས་
ཀྱིས་ངེད་རང་གི་མིང་ནས་འབོད་པར་མཛད། ཁོང་ལ་དགོས་ན་སྙིང་སླངས་
ཀྱང་སྟེར་ནུས་པ་ཙམ་འདུག་གསུང་དགྱེས་པའི་བཀའ་ལུང་འཇེན་པ་ལན་
ཅིག་མ་ཡིན་པར་བསྩལ། བླ་མའི་ཐུགས་ཟིན་གྱིས་སྡུག་ཡུས་ཆེན་པོ་ཡོད།
ཕྱིས་ལོ་བཅུ་ནས་ཇོ་མཇལ་ལ་ཡོང་དུས། ཡུམ་ནས་ལམ་མི་ཆགས་རྗེ་དྲུང་
བསྙགས་ཡོང་བས། གཞན་ངོར་སྐུ་ཁམས་ཤིན་ཏུ་དུབ་པ་འདུག ཁྱེད་མེས་པོ་
ཤི་མཚམས་ཕ་བསྙགས་པ་ཁྲེལ་མ་ལོག་པའི་དམ་ཚིག་ཡིན་གསུང་། ལམ་དུས་
ཀྱི་གསོ་ཆོག་གནང་དུས་ཕྱག་གསེར་སྲང་གང་གི་འབུལ་བ་ཕུལ། ལྷུང་བའི་
སྟབས་ན་ཞབས་དབང་སོགས་ནི་མི་གནང་འདུག དཔོན་པོ་མཇལ་བའི་རྗེས་
མ་དེ་ཉིད་ཡིན། སྤྲེལ་ལོའི་སྟོན་དེ་དྲུང་པ་ཆོས་རྗེས་བཀའ་ཞལ་མཁྱེན་གྱི་ཚུལ་
དུ། ན་ནིང་བར་དབུས་གཙང་ཕྱོགས་སུ་ལོ་ལྔ་བསྡད་པའི་སློབ་གཉེར་དེ་ལས།
ལོ་གཅིག་གི་ནན་ཏན་འདིར་འབད་པ་ངོས་རྔོ་ཐོགས་པ་ཞིག་བྱུང་། རེ་ཞིག་



64 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདིའི་རྒྱུན་འཐུད་པའི་བསླབ་སྦྱངས་བྱེད་རྩིས་ཁོ་ན་ཡིན་ཅིང་། ཆོས་རྗེ་
བྱམས་པ་གླིང་པའི་དྲུང་ནས་ངེད་ལ་ཡང་ཁྱེད་མདོ་སྔགས་ཀྱི་ནན་ཏན་ཁོ་ན་
འཇུར་དགོས་པའི་ཐུགས་ཚའི་རྟིང་བཀུལ་ཡང་གནང་བྱུང་ནའང་། ཁྱོད་ཀྱིས་
ཤེསན་ཆོག་པའི་དགེ་བཤེས་ཀྱི་འཛིན་ཚུགས་མ་ཤོར་བའི་ཐོས་བསམ་བསྒོམ་
གསུམ་ཐུན་དུ་བཅད། ཉིན་མཚན་ཁོར་མོར་སྒྲུབ་པའི་དམིག་རྐྱེན་གང་ཡང་མ་
ལོབས་པར། མ་ཤེས་ཀྱང་ཆོག་པའི་བསྐང་གསོ་དང་རྔ་བརྡུངས་རྣ་བ་རྩེད་ .
པའི་སྦྲམ་སིལ་འདི་ཙམ་བཀག་ཀྱང་མི་ཁོགས། བསྙེན་སྒྲུབ་བཟླས་གསུམ་ཅིག་
མ་སོང་བའི་བོན་ཁྱེར་འདིས། བར་ཆད་ཀྱི་འཇུག་སྒོ་ཆེན་པོར་སོང་དགོས་
འདུག་པས། དགུན་ངོ་འདི་གཞི་བསྙེན་བྱེད་པའི་ལུགས་ཀྱིས་གསུང་བ་ཐོབ་
ཕེབས་ཤིང་། སྔར་གསེར་མདོག་ཅན་དུ་ཀུན་སྤངས་རིན་པོ་ཆེས་ཆོས་སྐྱོང་གི་
གཏོར་སྒྲུབ་བསྐང་གསོ་གནང་བའི་ཕྱག་ཕྱིར་ལན་འགའ་ཕྱིན་པས། དབྱངས་
དང་ཆོག་བསྒྲིགས་རྣམས་བཅོལ་པོ་བླངས་པ་ལྟར། ཟུར་ཙམ་ལ་ལོན་བྱུང་བ་
སེམས་དྲངས། བྱང་ངམ་རིངས་སུ་བསྡོད་རིན་དང་། ཡུལ་དུ་ཡང་དབྱངས་
དང་རྔ་བརྡུངས་ཁོ་ན་ལ་བློ་གཞོལ་བས། མཚན་གང་རྔ་བརྡུང་པ་ཡང་ལན་
མང་དུ་བྱས། མཆོད་གཏོར་བློ་ཡུལ་ལས་འདས་པ་བཤམས། གྲོགས་མི་རེ་རེ་
གཉིས་གཉིས་ལས་མེད་ཀྱང་རྔ་སྒྲས་ནང་ ཐམས་ཅད་ གང་བ་འདྲ་བ་ཡོང་།
ཁྱད་པར་ཆོས་སྐྱོང་གི་བཀའ་བསྒོ་དང་། ཕྲིན་ལས་ཞུ་བའི་ཚེ། མདུན་ན་
མངོན་སུམ་དུ་བཞུགས་ཡོད་པ་འདྲ་བའི་བསམ་པའི་ཟིལ་དང་། ལུས་ཉམས་
བནམ་བུན་མ་ཡོང་བ་ཡོད། དེ་རང་གི་རྒྱུན་འཇགས་ན། མིང་ཆོས་སྐྱོང་གི་
གྲུབ་ཐོབ་ཏུ་གྲགས་པའི་ཟོག་པོ། དགྲ་ལས་ཀྱི་ཤི་ཚད་རང་གིས་བསད་པར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
65 །
རློམས་པའི་སྡིག་ཅན། འཁྲུལ་སྣང་ལ་ཚད་མར་འཛིན་པའི་ལོག་ཤེས་ཅན་ཅིག་
ཡོང་བ་ཡོད་དེ། མར་ཐར་པའི་ལམ་སྟོན་དེས་ངན་འགྲོའི་སྒོ་དང་གཅིག་པུ་
བཀག་པའི་དྲིན་ཡང་ལོན་པ་མེད། དེ་ལོ་དྲུང་པ་ཆོས་རྗེ་ཉིད་ཀྱིས་སྒྲུབ་ཁང་དུ་
ཉིན་རེ་བཞིན་ཕེབས། རྒྱུ་ལམ། འཆག་མེད་ཁྱི་ ཁ་ གསོ་བསྩལ་མཚམས།
ཤིན་ཏུ་བཅད་བྱ་དམ་པ། ཐུན་མཚམས་སུའང་མི་ཚིགས་གཏན་མི་འདྲེ་བ།
དགོས་བྱའི་བརྡ་སྦྱོར་ཡོད་ནའང་སཾ་བྷོ་ར་ཁོ་ན་ལ་བརྒྱུད། གཡོག་གཅིག་ལས་
མི་སུ་ལ་ཡང་མི་འཕྲད་པའི་དབེན་པ་བསྟེན་ཅིང་། དེ་སྐབས་ཀྱི་གནང་ཆགས་
ཀྱིས་སྐྱབས་འགྲོའི་རྟིང་བསྐུལ་འཚང་འབྲུ་འབའ་ཞིག་གི་བཀའ་ཐོས་གཡེང་བ་
མེད་པར་གཅུན། ཟླ་ངོ་དགུའི་རིང་ལ་ཁ་གསོའི་སྦྱིན་སྲེག་དང་བཅས་པ་བར་
ཆད་མེད་པར་མཐར་ཕྱིན་མཚམས། སྒྲུབ་སྐུ་འབུམ་བ་ལ་ཕྱིན་པས། དྲུང་པ་
ཆོས་རྗེ་ཐུགས་ལྷག་པར་དགོད་པའི་འཛུམ་ཞལ་དང་བཅས། ལོ་ཚོད་དང་
བསྟུན་པའི་སྙིང་རུས་ཀྱང་དགའ་ཚད་འདུག ད་རྡོ་རྗེ་སློབ་དཔོན་ཆེན་པོའི་
གནས་ཐོབ། རྔ་བརྡུངས་ན་སྐབས་སུ་བབ་པའི་དུས་བཏོལ་བ་ཡིན་ཏེ། སྤྱང་
ཨ་ཕོའི་ཡུག་ས་ལྟར། སྔར་དོས་དྲག་གྲགས་པས་ད་ཇི་ལྟར་ཡོང་ངམ་གསུང་།
དེ་ཇི་ལྟ་བ་བཞིན་ཕྱིས་རིམས་ཀྱིས་སྤྲོས་བཅས་ཀྱི་བྱ་བ་ལ་ཡིད་མི་འཇུག་པའི་ལེ་
ལོར་སྤྱོད་པ་ཞིག་བྱུང་། སྐབས་དེར་ཞག་འགའ་ལུས་གསོ་བ་ཚུན་གྱི་མཚམས་
མ་གྲོལ་བར་གུང་ཇའི་སྐབས་སྐུ་མདུན་དུ་ཇོ་བོའི་ཆོས་ཆུང་བརྒྱ་རྩ། ལམ་ཡིག་
ཆེ་ཆུང་། སོ་སོར་ཐར་པའི་མདོ། བུ་སྟོན་ཐམས་ཅད་མཁྱེན་པའི་འདུལ་བའི་
ལས་ཆོག་རྣམས་ཀྱི་ལུང་ཞུ་བ་སོགས་ཟླ་ཕྱེད་ཙམ་དབེན་པ་བསྟེན་མཚམས།
མཁན་རིན་པོ་ཆེའི་འབོད་མི་རྐང་བཙུགས་གནང་བྱུང་བས། སྐྱེས་མདུན་



66
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དགོན་སར་ཕྱིན། བསྐྱེད་རྫོགས་སྦྲགས་པའི་གཤེད་དམར་སྤྲོས་མེད་ཀྱི་ཁྲིད།
བིརྱ་པའི་གཞུང་བརྒྱད། གློ་བོ་ལོ་ཙཱ་བའི་ཡིག་ཆ་མཐའ་དག དོལ་པོ་དབང་
བརྩོན་སོགས་ཀྱིས་ཟིན་བྲིས་རྒྱས་པར་ཐོབ། ཁྱད་པར་ཐུབ་པ་དགོས་གསལ།
སྡོམ་རིག་རྣམ་པ་གཉིས་རྣམས་ལ་ས་སྐྱ་པཎ་ཆེན་གྱི་གསུང་ཐོར་བུ་བས་རྒྱན་
པའི་ཞུབ་འགྲེལ། འཐེབ་སྦྱོར་སྤྱི་གནས་གནང་ཞིང་། ཡང་དགོས་རིག་གཏེར་
རང་འགྲེལ་གྱི་སྐྱར་ཆོས་ནན་ཆགས་འཇམ་དབྱངས་ཤེས་རབ་རྒྱ་མཚོས་ས་པཎ་
ལས་དངོས་སུ་གསན་པའི་བཤད་རྒྱུན་ཐུན་མོང་མ་ཡིན་པ་དགྱེས་པར་སྩལ།
དེ་མཚམས་དྲག་པ་ཉུང་བསྡུས་ཁོ་ན་ལ་ས་པཎ་གྱིས་དབྱིག་གཉེན་ལས་དངོས་སུ་
གསན་པའི་མཛོད་ཀྱི་བཤད་རྒྱུན་སོས་སྟོན་པཎ་ཆེན་ནས་བརྒྱུད་པའི་ལུང་
བཤད། ཨིནྡྲ་མཁའ་སྤྱོད། ནཱ་རོ་མཁའ་སྤྱོད། མི་ཏྲི་མཁའ་སྤྱོད་དེ་ས་སྐྱ་པའི་
མཆོག་སྒྲུབ་པའི་དམར་མོ་སྐོར་གསུམ་གྱི་བྱིན་རླབས་ཡག་ལུང་སོ་སོ། ཨོ་
གསུམ་མའི་སྔགས་བཏུ། ཚོགས་མཆོད་བྱིན་རླབས། སྔགས་ཀྱི་དེ་ཁོ་ན་ཉིད་
ཀྱི་རྗེ་ བཙུན་གྲགས་པའི་ཡིག་ཆའི་ ཞལ་ ཤེས་ཆོས་རྗེ་ པཎྜིཏས་མཛད་པའི་
དམིགས་པ། རྩ་དབུ་མའི་ཉམས་ཁྲིད། བླ་མ་བསམ་གཏན་འོད་ཟེར་བས་
བལ་པོ་མནྡྷ་བོ་དྷི་ལ་གསན་པའི་བདེ་མཆོག་བོང་ཞལ་མའི་རྫོགས་རིམ་དམིགས་
ཕྲན་དེ་ཉིད་མངོན་བརྗོད་བླ་མའི་རྒྱུད་དང་སྦྱར་བའི་སྒོམ་བྱ། མགོན་པོ་ཕྱག་
བཞི་པའི་ཕྱི་ནང་གསང་གསུམ་གྱི་རྗེས་གནང་དབང་བསྐུར། སྒྲུབ་སྐོར། ཕྲིན་
པོད། རྒྱབ་རྟེན་མགོན་པོ་སྔོན་བྱུང་གི་རྒྱུད་ལུང་། རྒྱུད་ནས་བཤད་པའི་
མགོན་པོ་དཀར་པོའི་ཚེ་སྒྲུབ་རྣམས་གནང་མཚམས། རྣམ་རྒྱལ་ཆོས་སྡེར་དུས་
ཆོས་ཀྱི་ཕར་ཚད། རོང་ཊཱིཀ་གི་གཏོང་ཆོས། རྗེ་རོང་སྟོན་གྱིས་མཛད་པའི་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
67
འབུམཁཱིཀ་ཚང་བའི་ལུང་། དེ་དང་འབྲེལ་པར་ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་བདེ་བའི་འབྱུང་གནས་སྟེང་དགའ་ལྡན་ལྷ་ཡུལ་ནས་བརྒྱུད་པ།
ལོངས་སྤྱོད་ཀྱི་འབྱུང་གནས་འོག་ཀླུ་ཡུལ་ནས་བརྒྱུད་པ། རིག་པའི་འབྱུང་
གནས་ཤར་ཕྱོགས་བྷམ་ག་ལའི་ཡུལ་ནས་བརྒྱུད་པ། ཡོན་ཏན་གྱི་འབྱུང་གནས་
ལྷོ་ཕྱོགས་བྷེ་ཏའི་ཡུལ་ནས་བརྒྱུད་པ། བྱིན་རླབས་ཀྱི་འབྱུང་གནས་ནུབ་ཕྱོགས་
ཨོ་རྒྱན་ནས་བརྒྱུད་པ། ངོ་མཚར་གྱི་འབྱུང་གནས་བྱང་ཕྱོགས་བི་ཤྭ་ཀོ་ཊ་ཙན་
དན་གྱི་གླིང་ནས་བརྒྱུད་པའི་བཀའ་བབས་དྲུག་པོའི་སྙིང་པོའི་དོན་ཐམས་ཅད་
ཀྱི་བཅུད་བསྡུས་ནས་སྟོན་པའི་དོན་ཁྲིད་ཡིད་ཆེས་ལྡན་པ་ཐོབ་པའི་རྗེས།
རང་གི་དགོན་པར་དབྱར་གནས་ཀྱི་གཙོ་བོ་ལ་སྔར་བཞིན་ཕྱིན། སྔ་ཕྱིའི་
གཏོང་ཆོས་སྡོམ་གསུམ། ས་པཎ་ཉིད་ཀྱི་རང་མཆན། ལྷོ་དམར་གཉིས་ཀྱིས་
མཆན་སྣ་སྲིངས་པའི་སྟེང་དུ། དམར་དང་། སྲོ་ལུང་ཀུན་སྨོན་གྱི་ས་དཔྱད་
བཅུག འདུལ་བ་སེང་གེའི་ཕྱོགས་སྔའི་ངོས་འཛིན་གྱི་གཟེར་བཏབ། ཕྱོགས་
བཅུའི་སངས་རྒྱས་ལ་ཞུ་ཕྲིན། ཆག་ལོ། ཞང་ལོ། གློ་བོ་ལོ་ཙཱ་བ། བཀའ་
གདམས་དོ་སྐོར་མ། བཀའ་བསྡམས་ནམ་མཁའ་འབུམ། རྟོགས་ལྡན་རྒྱན་པོ།
རྟོགས་ལྡན་ཕྲུ་མ་སོགས། ཆོས་རྗེ་ས་པཎ་དང་། ཆོས་རྒྱལ་འཕགས་པ་ལ་སྡོམ་
གསུམ་རབ་དབྱེ་མ་བརྟེན་ནས་དྲིས་པའི་དྲིས་ལན་མ་ལུས་པ་ཕྲ་ཚོམས་བཀོད་དེ།
ས་པཎ་ཉིད་ཀྱིས་མཁས་པ་འཇུག་པའི་སྒོར་ཇི་ལྟར་གསུངས་པ་ལྟར། བློ་ཆེན་
ཟབ་ཅིང་རྒྱལ་ཆེ་སྟེ། ། བློ་དམན་གོ་བདེ་གཟུང་སླ་བ། ། དེ་ལས་ཟློག་ན་
མཁས་རྨོངས་ཀྱིས། ། སློབ་མ་དགའ་བ་བསྐྱེད་མི་ནུས། ། ཞེས་པའི་མན་ངག་
ལས་འབྱུང་བ་ལྟར། སྤྱི་བཤད་དུ་ཚད་ཐུབ་འགྲེལ་ཆེན་བཞིར་བཏགས་པ།



68
ཀུན་ད་གའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལྷ་བཙུན་བསམ་ཡས་པ། སྤོས་ཁང་པ་རིན་ཆེན་རྒྱལ་མཚན། ཀུན་མཁྱེན་སྒྲ་
གདོང་པ་ཆེན་པོ། ལས་ཆེན་གཞོན་ནུ་སེང་གེས་མཛད་པ་བཞི་དང་། བྱང་པ་
དཀོན་མཆོག་གྲགས་ཀྱིས་སོ་ཐར་བྱང་སེམས་ཀྱི་རྒྱས་བཤད། བུ་སྟོན་རིན་པོ་
ཚེའི་ས་འབྲིའི་ཤན་འབྱེད། ཡང་དགོན་པའི་སྡོམ་གསུམ་ཞུས་ལན་སོ། པཎ་
ཆེན་འཇིགས་མེད་གྲགས་ཀྱི་སྡོམ་གསུམ་སྒོ་དབྱེ། སྒྲ་པ་ཤེས་རབ་རིན་ཆེན་
དང་། མི་ཉག་ཆོས་གྲགས་དཔལ་བཟང་གིས་ཊཱིཀྐ་རྣམས་ཀྱིས་མི་འདྲ་བའི་
ཁྱད་པར་སོ་སོ་རྣམས་བཤད་པའི་རྣམ་གྲངས་སུ་བཀོད། པཎ་ཆེན་ཆོས་རྗེའི་
དྲི་བ་བརྒྱ་རྩའི་ལན། རྗེ་རྭ་སྟོན་པ། བཀའ་བཅུ་པ་དཔལ་ཆེན་པོ། ཉི་ཕུག་
པ་སེང་གེ་བཟང་པོ། ཆོས་ཟོམ་པ་ཤེས་རབ་སེང་གེ། རི་ཏི་སྐྱོག་ཆོས་དཔལ་
བཟང་པོ། མི་ཉག་ཆོས་གྲགས་དཔལ་བཟང་། སྣར་ཐང་བཀའ་བཞི་པ་ཤེས་
རབ་ཚུལ་ཁྲིམས། ཀུན་མཁྱེན་བསོད་ནམས་སེང་གེ། སློབ་དཔོན་ཡོན་ཏན་
འབྱུང་གནས་རྣམས་ཀྱི་དྲིས་ལན་དགུ་པ་དག་དང་། དྲི་བ་མཛད་པ་པོ་ཉིད་ཀྱི་
སེར་ཐུར་དུ་ལན་འདེབས་གནང་བ། ཕན་ཚུན་ནང་སེལ་ཕྲ་མོ་ནས་ཤན་
འབྱེད་པའི་དོགས་པའི་མཐའ་ཆོད་རྒྱ་ཆེར་འགྲེལ་བའི་ཆོས་ཐུན་ཤིན་ཏུ་རིང་བ་
སྲོད་ཐོ་རངས་འཆག་མེད་དུ་བཤད་ཅིང་། ཚ་བ་ཐོན་རྗེས་རྣམ་རྒྱལ་དུ་སྒྲུབ་
ཐབས་བརྒྱ་རྩ་ཞུ་བ་ལ་བསྙགས། དགོངས་ཇ་སྟེང་། དྲུང་པ་ཆོས་རྗེའི་དྲུང་དུ་
རྒྱུད་གསུམ་གྱི་ལུང་ཞུས། དབྱར་གནས་གྲོལ་མཚམས་དཔལ་མགོན་བྱམས་
པའི་གླིང་དུ། པཎ་ཆེན་རིན་པོ་ཆེ་དང་མཇལ་བས་ཕྱག་ཐལ་མོ་ཐུགས་ཀར་
སྦྱར། ཕ་ལ་བུ་སྐྱེས་འདུག སྡོམ་གསུལ་འཆད་པ་པོ་མང་སྟེ་འདི་འདྲ་འཆད་
མཁན་མེད། ཨ་ལ་མ་ས་སྐྱ་པཎ་ཆེན་གྱི་བཀའ་བསྲུངས་ཡོད་ན་ཕྲིན་ལས་སྒྲུབ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
69
རན། མི་རྒན་ཤི་བའི་ཤུལ་འདི་ཟུང་ལ། འདི་ན་ལག་དྲིས་རང་དུ་བྱས་པའི་
མན་ངག་སྙེ་མས་གཙོ་བྱས་རྒྱ་འགྲེལ་བཅོ་བརྒྱད་ཙམ་མཆིས་པ་འདི་དག་ལ་ཀུན་
ཆུབ་པར་མཛད་པ་ཞུ། བསྟན་པ་སྤྱི་ལ་དགོངས་པའི་ཐུགས་བསྐྱེད་བཟང་པོ།
ཕྱོགས་རེ་ལ་ཨ་མ་འཐས་པའི་རྒྱ་འབག་གི་མིག་ལྟར་འཁྲུལ་ཆགས་པ་ཅིག་ངེས་
པར་ཕྱག་ལེན་ལ་ཐེབས་པ་རང་དགོས། མདོ་རྒྱུད་ཐམས་ཅད་ཀྱི་རྡོ་རྗེའི་ཚིག་
མ་ཚང་བ་མེད་པར་ཁ་ཕྱེ་བ་བྱང་ཆུབ་སེམས་དཔའི་འགྲེལ་པ་རྣམས་ཡིན།
འདི་དག་ལ་སྦྱངས་པ་མི་ཆུང་བ་བགྱིས་ཀྱང་། ད་ཁ་རྒས་ངེད་ཀྱིས་འབུལ་ཐུབ་
པའི་སྐལ་བ་མི་འདུག དབུས་གཙང་དག་པའི་ཞིང་ཡིན་པས། དེར་དཀའ་
ཚེགས་ལ་མ་འཛེམས་པར་གསན་སྦྱོངས་མཐར་ཕྱིན་གནང་དགོས། ས་སྐྱ་པ་
རང་སྣང་གི་ཆོས་ལ་རང་ཡུལ་ལས་ལྷག་པ་བཙལ་བས་མི་རྙེད་ཅིང་། དངོས་
གྲུབ་ཀྱི་རྩ་བ་རྡོ་རྗེ་སློབ་དཔོན་ཆོས་རྗེ་མཆོག་གྲུབ་པ་ཉིད་ལ་བསྙེན་པ་ལས་ལྷག་
པ་མེད་པས། དེ་ལ་སྔོན་རྗེ་བཙུན་གྲགས་པས་ས་པཎ་ལ་གདམས་པ་ལྟར། ཁུ་
བོའི་འདུ་ཤེས་ལས་ཟློག་ནས་སངས་རྒྱས་སུ་གཟིགས་པའི་རྟེན་འབྲེལ་མ་ལོག་པ་
འཚལ་གསུང་བ་དང་བཅས་ཆོས་ཀྱི་མཛད་པ་མཐར་ཕྱིན་པའི་དགའ་སྟོན་ཡིན་
ཅེས་རྟེན་ཁེབས་བཟང་བསྒྲིགས་ཤིན་ཏུ་ལེགས་པ་ཅིག་གནང་སྦྱིན་བསྩལ།
དབྱརསྨད་རྣམ་རྒྱལ་ཆོས་སྡེར་སྐྱས། ལམ་འབྲས་ཆ་ལག་ཐོར་ཙམ་ཞིག་དང་།
ཕྱག་རྡོར་འཁོར་ཆེན་གྱི་དབང་། རྒྱུད་འགྲེལ་བཤད་ཛ་ཝ་རིའི་རྒྱ་གཞུང་བཅོ་
བརྒྱད་ཀྱི་ལུང་། རྣལ་འབྱོར་བཞི་ལྡན་གྱི་དམིགས་པ། ཕུར་པ་ས་ལུགས་ཀྱི་
སྟོད་ལས། སྨད་ལས་ཀྱི་དབང་། སྨད་ལས་རིམ་སོགས་ཀྱི་ལུང་། བདེ་མཆོག་
ལུ་དྲིལ་ནག་གསུམ་གྱི་རྒྱ་བོད་ཀྱི་གཞུང་ལུང་རྒྱུན་ཡོད་དོ་ཅོག་ཕལ་ཆེ་བ།



70
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དམར་གྱིས་མཛད་པའི་ལུ་ཨི་བའི་རྣམ་བཤད་ལ་སྐྱར་ཆོས་ཀྱི་ཟིན་ཐུན་རྫོགས་
པར་སྐྱར་ཅག་བྱས། རྣམ་སྲས་སེར་ཆེན་ཞི་དྲག་གི་རྗེས་གནང་དང་འབྲེལ་
བར། རྡོ་རྗེ་ས་འོག་གར་མཁན་མཆོག་གི་རྒྱུད་དག་ལས་བྱུང་བའི་འགྲོ་བཟང་
སྙིང་པོ། ཟངས་དཀར་ལོ་ཙཱ་བ། བུ་སྟོན་ཡབ་སྲས་རྣམས་ཀྱི་ཡིག་ཆ། རྟ་
བདག་སོ་སོའི་ལས་ཚོགས་དང་བཅས་པ་དགྱེས་བཞིན་དུ་སྩལ། སྐབས་ཤེད་
བྱམ་གླིང་དུ་པཎ་ཆེན་རིན་པོ་ཆེ་ལ་འཇིགས་བྱེད་ས་ལུགས་ཀྱི་དབང་། རྟོག་
བདུན་ལ་ལུགས་གཉིས་ཀྱི་མཆན་བུ་སོ་སོ། འགྲེལ་པ་ཕན་ཚུན་ལ་བརྟེན་པའི་
བཤད་པ། སྔགས་བཏུའི་བྱིན་རླབས། བླ་ཆེན་ཆོས་དཔལ་བཟང་པའི་ཡིག་
ཚེའི་སྟེང་ནས་རྭ་རྩེ་སེམས་འཛིན་གྱི་ཁྲིད། ལས་གཤིན་འཁོར་བཅས་ཀྱི་རྗེས་
གནང་། དུག་དབང་རྨ་བྱ་རྒྱས་པ། རྭ་པོད་ཤིན་ཏུ་རྒྱས་པའི་ལུང་རྣམས་ཞུས།
སྟོན་སེར་བྲག་དཀར་དུ་ཀྱི་རྡོར་ཌ་བྷི་ལུགས། མཚོ་སྐྱེས་ལུགས། ནག་པོ་
ལུགས་ལ། སྐུ་གསུང་ཐུགས་སྙིང་པོ་ཀྱི་རྡོ་རྗེ་དང་བཞིར་ཕྱེ་བའི་དབང་། གུར་
སཾ་གཙོ་ཆེའི་ཆོས་སྣ་སུམ་ཅུ་དགུའི་ལུང་། བདེ་མཆོག་མ་ཧཱ་མཱ་ཡའི་དབང་།
རྒྱུད་ཆུང་ལེའུ་གསུམ་པ་ལྷོ་མགར་རྡོ་རྗེ་སྙིང་པོའི་འགྲེལ་པ་དང་སྦྱར་བའི་བཤད་
པ། སློབ་དཔོན་ཀུ་ཀུ་རི་པ་ཉིད་ཀྱིས་སྤྲོས་མེད་རྒྱ་གཞུང་ལྟར་སྙིང་ཀའི་དཔའ་
བོ་འགའ་ཞིག་པའི་རྫོགས་རིམ་དམིགས་པ། སྒྲུབ་ཐབས་རྨོངས་པ་སྒྲོལ་བའི་
བརྟག་པ། དཀྱིལ་ཆོག་ རིམ་པ་ གསུམ་པ། འཕགས་ པའི་ མངོན་ དཀྱིལ།
བདེ་མཆོག་སངས་རྒྱས་ཐོད་པ། རྡོ་རྗེ་མཁའ་འགྲོ་རྣམས་ཀྱི་དབང་། རྗེ་
དབོན་ལྷ་སྲས་གཞོན་ནུ་ཀུན་བཟང་དབང་ཕྱུག་པའི་ཆེ་འདོན། མདོ་སྔགས་
གཉིས་ཀ་ལ་གྲྭ་སྐོར་མཛད་པའི་དགོངས་པས། སྔོན་སློབ་དཔོན་ཆེན་པོ་དྷམཱ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 71
རཀྵི་ཏའི་ཆེད་དུ་འཕགས་པ་རིན་པོ་ཆེས་མཛད་པ་ཡིན་གསུང་། སྤྱི་ལྗོན་དག་
ལྡན་དང་བཅས་པའི་དོན་བསྡུ་ཆུང་ངུ་རྣམས་རྩ་རྒྱུད་འཕགས་མཆན་གྱི་ཁོངས་
སུ་སྦྱར་བའི་སྐྱར་ཆོས། འཕགས་པའི་ཡི་གེའི་སྟེང་ནས་དག་པ་གསུམ་གྱི་ཁྲིད།
ཏོག་གསུམ་སྐྱེ་ཊཱིཀ་དང་སྦྱར་བའི་བཤད་པ་འཁྲུལ་འཁོར། ལས་ཚོགས་སོ་དྲུག་
གི་ལག་ལེན་དམར་ཁྲིད་དུ་འདོམས་པ། རྒྱ་སྟོན་དང་། ལོ་ཙཱ་བ་མ་ཎི་ཀའི་
ཊཱིཀྐ་གཉིས་ལའང་མཐའ་ཆོད་དུ་གནང་བའི་དགག་སྒྲུབ་ཀྱི་གནས་དུ་མ་ལ་
སྤོབས་པའི་སྣང་བ་བསྐྱེད་ཅིང་། འབྲི་ཁུང་དཔལ་འཛིན་གྱི་སྔགས་ཀྱི་སྡེབས་
སུ་གྲི་ནག་པོའི་སོ་འདེབས་དུག་སྦྲུལ་འབར་བ། གནམ་ལྕགས་ཨུརྨོ་སོགས་ཀྱི་
འབྱིན་འཇུག་གི་ཞལ་ཤེས་སྙན་བརྒྱུད། སྐྱོ་ལུགས་ཀྱི་རྭ་རྩེ་སེམས་འཛིན།
མཚན་མོ་རྒྱུ་བ་མཚན་མ་གྱེན་བསྒྲེངས་རྣམས་ལྷན་ཅིག་བསྒྲིགས་པའི་རྫོགས་
རིམ་གྱི་ ཁྲིད། དེ་དང་འབྲེལ་བར་རྒྱབ་རྟེན་དུ་བསྐྱེད་རིམ་གྱི་བཤད་པ།
འཇིགས་བྱེད་ཀྱི་སྒྲུབ་ཐབས། ཞི་ཁྲོ་རྣམ་རོལ། སེམས་དཔའ་བསྡུས་པ་གཉིས་
ལའང་ལམ་བསྒྲིགས། རང་ལུགས་འགྲོ་མགོན་འཕགས་པའི་བླ་མ་གཉན་རིན་
པོ་ཆེ་བསྟན་པའི་མཚན་ཉིད་ཇི་ལྟ་བ་བཞིན་ངེས་གཟུང་དུ་མཛད་ནས། དེ་
ལས་གཞན་པའི་གནས་ལ། རྗེ་རིན་པོ་ཆེ་བློ་བཟང་གྲགས་པའི་དཔལ་ཡབ་
སྲས་ཀྱི་བཞེད་པ་རྣམས་དགག་ཡུལ་དུ་བཞག་པའི་རིགས་པའི་ཚེར་མ། རྟོག་
གེ་བ་དག་གིས་བསྐལ་བརྒྱར་བསམས་ཀྱང་བློའི་སྣང་བ་ལ་འཆར་བ་མ་ཡིན་པའི་
ཐལ་འགྱུར་གྱིས་མཚོན་རྣོན་པོ་དཔག་མེད་སྩལ་བ་ཡང་དྲན་ཤེས་ཀྱི་སྣོད་མི་
བརྗེད་གཟུངས་ཀྱི་ཟ་མ་ཏོག་ཉིད་དུ་བཞག་པས། ཕྱིས་འབྲས་སྤུངས་སུ་རྗེ་
ཐམས་ཅད་མཁྱེན་པ་དང་མཇལ་བ་ན། གླེང་བླངས་ཀྱི་འཕྲོས་ལ་བློ་ཡུལ་དུ་



72 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
གནས་པ་རྣམས་ཕུལ་བས། ཡ་ཡ་ཤིན་ཏུ་རྨད་དུ་བྱུང་རི་བོ་དགེ་ལྡན་པའི་དགེ་
བའི་བཤེས་གཉེན་རྣམས། ཡི་དམ་རྡོ་རྗེ་འཇིགས་བྱེད་ཀྱི་གླེང་བརྗོད་ཁོ་ན་
ཡིན་ཏེ། རྒྱ་གར་གྱི་སློབ་དཔོན་ཆེན་པོ་མི་བསྐྱོད་པ་དང་། གཞོན་ནུ་ཟླ་བའི་
བརྒྱུད་ཀྱི་འགྲེལ་པ་ལས་བརྩམས་པའི་ཆོས་སྐད་བཟང་པོ། སྔོན་གྱི་མཁས་པ་
རྭ་སྐྱོ་ཞང་གསུམ་གྱི་བཞེད་པ་ཕན་ཚུན་མ་འདྲེས་པ་འདི་ལྟ་བུའི་ལེགས་བཤད་
སྔར་མ་ཐོས་པ་ངོ་མཚར་ཆེ་ཅེས་རྗེས་སུ་ཡི་རང་བ་བསྩལ། མདོར་ན་གཤིན་རྗེ་
གཤེད་དམར་ནག་འཇིགས་གསུམ་ལ་རྒྱུད་རྒྱ་གཞུང་གི་ཐོས་པ། བླ་མའི་མན་
ངག་ལག་ལེན། རང་གི་བསྙེན་སྒྲུབ་ཟླས་པ་རྣམས་ཀྱི་སྒོ་ནས། འདི་ཁོ་ན་ལ་
སྦྱངས་པ་འདྲ་བ་ཞིག་བྱས། རང་གཞན་ལ་ཕན་པའི་རྨི་ལམ་གྱི་མཚན་མ་
བརྟན་པོ་འགའ་རེ་ལ་བརྟེན། དྲུག་ཅུ་པའི་གཏོར་མའི་ཆོ་ག་གཅིག་གཉིས་
བགྱིས་པའི་སྐབས་ཀྱང་། ཁོ་བོ་ཉིད་རྡོ་རྗེ་ཁྲོ་བོ་ཆེན་པོ་ཁམས་གསུལ་ལས་རྣམ་
པར་རྒྱལ་བའི་རྒྱལ་ཐབས་ཀྱི་ཡ་ལད་རྣམ་པར་བཀྲ་བའི་དྲག་པོའི་རྒྱུན་ཆེད་དུ་
བདར་བས། ཀླུབས་པའི་ཆས་སུ་ཞུགས་ཏེ་གཤིན་རྗེ་མཐར་བྱེད་ཀྱི་བསྙེམས་པ་
བརྟན་པོས། བཀའ་གཉན་གྱི་ཁྲོ་བོའི་སྤྲིན་དང་བཅས་པའི་རྡོ་རྗེ་རྣམ་པར་
བརྩེན་པའི་ཁྲོ་བོ་རོལ་པ་ཆེན་པོའི་སྟབས་དང་། བགེགས་ཐམས་ཅད་རྣམ་
པར་རྙེད་པའི་ཏིང་ངེ་འཛིན་དང༌། ཆེན་པོའི་གཟི་བྱིན་མངོན་དུ་བགྱིས་ཏེ་
ལོག་པར་བལྟ་བ་མཐའ་དག་མཐར་བར་བྱས་པའི་ཟིལ་གྱིས་གཏོར་མ་བསྣུན་པ་
ན། གནས་དེར་འགོད་པའི་མི་ཐམས་ཅད་ཀྱང་ཀྱི་བུང་ཞེས་བྱེད་ལ། མིག་
བསྡུདམི་ཤེས་པ་ལྟར་ཧད་དེ་བལྟ་བ་དང་། བདག་ཅག་གང་ན་འདུག་ཅེས་
གཅིག་གི་ལག་པ་ལ་གཅིག་གིས་འཇུ་ཞིང་། གར་འགྲོའི་ཏོལ་མེད་པ་གོམ་པ་གྱ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 73
ཚོམས་སུ་འདོར་བ་ཤ་སྟག་འབྱུང་བས། གཏོར་ལམ་གྱི་ཕྱོགས་ཉིན་ལམ་གསུམ་
བཞི་ཁྱབ་པར། བདུད་ཀླད་འགེམས་པའི་ཆ་ལང་དྲག་པོའི་སྒྲ་ལྟ་བུ་རྣམ་
དབངམ་ཉམས་པ་ཐམས་ཅད་ཀྱི་སྤྱོད་ཡུལ་དུ་གྱུར་པ་མངོན་སུམ་གྱི་སྣང་བ་
ལས་མ་འདས་པའི་ཆོས་འཕྲུལ་ཆེན་པོ་ཡང་ཐོགས་མེད་དུ་བྱུང་སྟེ། ཐམས་
ཅད་དཔང་པོར་གྱུར་པའི་ངག་ཁོ་ན་ཡིན། དེ་ལྟར་བྲག་དཀར་དུ་ཟབ་ལ་རྒྱ་ཆེ་
བའི་གདམས་པ་དེ་ལྟར་ཐོབ་ཏེ་སེམས་ཚིམ་ནས། ཡར་ལམ་བྱམས་པ་གླིང་དུ་
ཞག་འགའ་བསྡད་པའི་སྐབས། པཎ་ཆེན་རིན་པོ་ཆེའི་དྲུང་ནས་སྔར་འདིའི་
དམིགས་པ་མ་གསན་ཡོད་པ་ཤས་ཆེ་གསུང་། རང་བྱིན་བརླབས་ཀྱི་དམིགས་
པ་ཉི་ཤུ་རྩ་དགུ། སམ་པུ་ཊིའི་རྒྱུད་དང་སྦྱར་ནས་བསྩལ་ཞིང་། མི་ཉག་པཏྟཱ་
ཛཱ་ལའི་ཟིན་ཐོའི་འཁོར་འདས་དབྱེར་མེད་ཀྱི་དཔེ་ཞིག་ལ་ཡང་དྲིས་མལ་ཡང་
དག་པའི་སྒྲོ་འདོགས་ཆོད་པའི་ཡིད་ཆེས་ཁྱད་པར་ཅན་བསྐྱེད་པར་མཛད་དེ།
སླརདྲུང་པ་ཆོས་རྗེའི་དྲུང་དུ་ཟླ་ཆོས་གཅིག་གི་རིང་ལ་མགོན་པོའི་མན་ངག་
མཁས་གྲུབ་དཔལ་ལྡན་རྡོ་རྗེ་ལ་གསན་པའི་གསེར་པོད་དུ་གྲགས་པའི་རྗེ་རྡོ་རྗེ་
འཆང་གི་དཀར་ཆག་ཏུ་འཁོད་པ། མེ་འབར་མར་བཏགས་པའི་བདག་ཆེན་
རིན་པོ་ཆེས་ཕྱོགས་གཅིག་ཏུ་བསྒྲིགས་པ། རྭ་སྟོན་ཆོས་རྗེས་པཎྜི་ཏ་གྲགས་པ་
རྒྱལ་མཚན་ལ་གསན་པའི་མལ་པོད་དུ་མཚན་གསོལ་བ་དེ་གསུམ་ཀའི་སྟེང་ནས་
སྔར་མ་ཐོབ་པ་རྣམས་ལ་ལུང་བསྩལ་མཚམས། ཁྱོད་ཀྱིས་བླ་མ་རྣམ་གསུམ་ལ་
ཐོབ་པའི་ཆོས་སྐྱོང་གི་བཀའ་རྗེས་གནང་ལུང་མན་ངག་རྣམས་ཡོངས་སུ་རྫོགས་
པ་ཐོབ་པས་སེམས་བདེ། མགོན་པོའི་བསྙེན་པ་འདི་ཤིན་ཏུ་བར་ཆད་སྡང་
བས་ངེད་མ་ཤི་བ་ལ་འཁྱོལ་བ་ཞིག་དགོས་པས། གནང་ནུབ་མན་སྔར་ཡི་དམ་



74
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
གྱི་སྐབས་ལས་ཀྱང་ལྷག་པར་འཇུར་བའི་མཚམས་དམ་པ་རང་གལ་ཆེ་ཞིང་།
དེང་སང་གི་ཆོས་རྗེ་རྣམ་པའི་ཕྱག་བཞེས་བསྲུང་འཁོར་ལ་བརྟེན་ནས་གནང་བ་
ཡང་ཡོད་ཚོད་འདུག་ནའང་། སྔར་ཁོ་བོ་རང་གི་བསྙེན་པ་བྱེད་དུས་ཡི་དམ་གྱི་
བདག་སྐྱེད་སྔོན་དུ་སོང་བའི། མདུན་བསྐྱེད་ལ་བརྟེན་ནས་བྱས་པ་ལྟར་ལག་
ལེན་མ་འཛོལ་བ་གྱིས་གསུང་། ཞག་གཉིས་ཀྱི་རིང་ལ་བསྙེན་པའི་བྱེད་ལུགས་
ཞལ་ཤེས་ཞུས། གཏོར་མའི་བཅའ་གཞི། སྡོད་ས་ཚུན་སྤྱན་ལམ་དུ་ཕབ་ནས།
ཟླ་བ་གཉིས་ལ་བར་ཆད་ཀྱི་མཚན་མ་མེད་པར་མཐར་ཕྱིན། དེར་བཀའ་ལས།
བསྙེན་པའི་རིང་མཚན་བརྟགས་ཇི་ལྟར་བྱུང་གསུང་བ་ལ། སྔར་ལས་ཡིད་
ཕེབས་པ་ཙམ་ལས་མངོན་གྱུར་བ་གང་ཡང་མ་བྱུང་ཞུས་པས། ད་ལན་གྱི་
རྟགས་རྣམས་ངེད་ལ་རྨི་ལམ་དུ་གསལ་ཐག་ཆོད་བྱུང༌། རྗེས་སོར་ལབ། ད་
ལན་སྒྲུབ་མཆོད་ཀྱི་གཙོ་བོ་གྱིས། ཕྲིན་ལས་རྒྱ་ཆེ་བའི་རྟེན་འབྲེལ་ཡོད་པས།
དཀྱིལ་འཁོར་ན་ནིང་ལས་ཁྲུ་གང་གི་ཆེར་ཆུག རྒྱུད་ལས་འབྱུང་ཁུངས་ཀྱི་བྱེ་
མ་བཤད་པ་ལྟར་སྤངས། མཐིང་ལོ་ཁྲི་སྲོགས་བཟང་མཚོན་ཁོ་ནས་བྲིས། སྤྱི་
མཆོད་དང་། ལྷ་སོ་སོའི་དགོས་མཆོད་རྣམས་སྔར་ལས་ཉིས་འགྱུར་དུ་སྤོར།
སྔ་ཕྱིའི་ཆོ་གའི་བར་ངག་བཅད་སེམས་འཇུར་བ་གྱིས། བདག་འཇུག་གི་དཀྱིལ་
འཁོར་གཙོ་བོར་བླ་མར་བསྒོམས་པས་བླ་མ་ལ་དབང་ཞུས་པ་དང་ཁྱད་མེད་པ་
ཡིན་ཞེས་བཀའ་སྩལ་པ་ལྟར་ལ་སྤུ་རྩེ་ཙམ་ཡང་མ་འཆུགས་པར་ཆོ་འཕྲུལ་གྱི་
རིང་གྲུབ་རྗེས། སླར་ཚེ་དཔག་མེད་དང་། ཀུན་རིག་གི་བསྙེན་པ་གྱིས་གསུང་
བ་བཞིན་ཟླ་བ་ཕྱེད་གསུམ་རིང་ཤིན་ཏུ་དོས་དྲག་པ་རང་བྱས། ས་ཁའི་ཚེས་
བརྒྱད་ཀྱི་དགེ་རྩའི་སྟེངས་སུ་གྲོལ། དེ་ནུབ་གཟིམས་ཆུང་འོག་མིན་དུ་སྲོད་ལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
75 ་
གསོལ་ཇ་བཟང་བ་རང་གཅིག་གི་སྟེང་འདས་མ་འོངས་ཀྱི་ལུང་བསྟན་བཀའ་
བཀོད་དང་། ཁྱད་པར་བླ་མ་རིགས་ལྔའི་བསྙེན་སྒྲུབ་ལས་གསུམ་ཞིབ་པ་ཞིག་
གནང་། དོ་ཞག་ཁྱོད་འདི་ཀར་ཡོད་ན་བསམ་པ་རྫོགས་པར་འདུག་ཏེ་ནའང་།
གནངས་ཚེས་བཅུ་ལ་འོ་སྐོལ་གཉིས་ཀ་འབོད་མི་སླེབ་ཡོང་བ་འདྲ་གསུང་བའི་
རྗེས་ལ་སེམས་འཇིགས་ཆུམ་པ་ཅིག་བྱུང། ཅི་གསུང་བ་ཡིན་ནམ་མི་ཚེ་རིལ་པོ་
ལ་ཞལ་འཁྱལ་གསུང་བ་ནི་མི་དྲན་སྙམ། བློ་མ་བདེ་བའི་རྣམ་པས་དེ་ནུབ་
གཉིས་ཙམ་ཡང་མ་བྱུང་། ནང་པར་ཚ་བ་ཐོན་རྗེས་གསོལ་ཇའི་སྟེང་ཞབས་
དྲུང་དུ་མཇལ་བས། སྐུ་གཟི་འོད་ལང་ཚོའི་དཔལ་འབར་ཞིང་། སྤྱན་དཀར་
ནག་ཕྱེད་པ་བལྟ་བ་བས་མི་ངོམས་པ་ལྟ་བུ་གཅིག་འདུག འཕྲོས་གཏམ་འབུས་
ཙམ་གནང་རྗེས། མདངས་གནང་བའི་གསུང་ཆོས་ལ་སྐྱར་ཅག་ནན་ཏན་
མཛད། ད་ངའི་གུང་ཐུན་རན། གྲོ་སྟེང་དུ་སླར་འཕྲད་དོ་གསུང་། གསོལ་
གྲོའི་སྟེང་དུ་ཡང་ཡན་ལག་བདུན་པ་མཛད་རྗེས་དང་། འབྲེལ་གང་ཡང་མེད་
པར། གུང་ཐང་པ་དེ་བླ་མ་གཉིས་པ་འཚོལ། ། འབྲོམ་རྗེ་ཁྱོད་ནི་ཁོ་བོ་གཅིག་
པུ་སེམས། སྦྲུལ་གྱི་ལྤགས་པ་རྗེ་ཡང་སྤྲུལ་མི་རྗེ། ། ཁོ་བོ་འཆི་ཚུལ་བསྟན་ཡང་
ཨ་ཏི་ཤ ། ཞེས་ཕྲལ་གསུངས་ནས་གཅེར་གཟིགས་བྱུང་བས། ཚུགས་མི་
ཐུབ་པ་ལྟ་བུའི་ལུས་ཉམས་གནན་ཀྱང་མི་ནོན་པ་ཙམ་ཞིག་བྱུང་། ཟ་བའི་
མདུན་པ་ཡང་མེད་པར་དྲུང་རང་ལ་བལྟ་བའི་ངང་ནས་ཇ་གྲོལ། དེའི་ནང་
བར་སྐྱེས་མདུན་དགོན་པར་ནན་བསྐྱེད་གསོལ་བ་བཏབ་པའི་བདེ་མཆོག་ནག་
པོའི་དབང་ད་ལན་ཡོང་གསུང་། ། མཁན་རིན་པོ་ཆེའི་ཕྱག་ ཐོ་ཕེབས་པ་
གཟིགས་ཕུལ་བས། ཞལ་འཛུམ་མཛད་ངས་ཁ་སང་རང་ལུང་བསྟན་པ། ད་



76
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཁྱོད་རང་གི་ཡོད་དགུ་གོས་གསེར་མའི་སྣམ་སྦྱར་ཕུལ། སྐྱར་ཆགས་སུ་གསོལ་
བ་བཏབ་པའི་དོན་ལ། རྗེའི་ཐུགས་རྗེས་གཟུང་བའི་རྟེན་འབྲེལ་ཡང་ཡང་
འགྲིག་པ་དཀའ། ད་ལྟ་རང་སོང་གསུང་བ་ལ། དོ་ནུབ་འཕྱིས་པས་སང་སྔ་
བར་འགྲོ་ཞུས་ནས་ཕྱིན། བཅུ་བཞིའི་ཉིན་སྟ་གོན། བཅོ་ལྔ་ལ་དངོས་གཞི་
ལེགས་པར་ཐོབ་རྗེས། དགོན་པར་ཚེས་བཅུའི་ནུབ་ནས་དྲུང་པ་ཆོས་རྗེ་ཅུང་
ཟད་སྐུང་ཟེར་འབོད་མི་བྱུང་། སྐུ་མདུན་དུ་བྱིན་པས། སྐུ་ཁམས་ཅུང་ཟད་
ལྟེམ་པའི་རྣམ་པ་འདུག་ནའང་། སྐུ་མདངས་སྔར་ལས་ཀྱང་ཆེས་ལྷག་པར་
གསལ་བར་འདུག་པས། མཇལ་བས་བློ་བདེ་བར་བྱུང་། དེའི་གནངས་བཅུ་
བདུན་གྱི་ཉིན་ཕྱེད་གུང་ཐུན་མཛད་གྲུབ་མཚམས། སྤྱན་རས་གཟིགས་ཞལ་
བཅུ་གཅིག་པའི་བདག་བསྐྱེད་རྫོགས་པར་གནང་། བཟླས་པའི་ན་མོ་རནྟ་ཏྲཡཱ་
ཡ། ན་མཿ ཨཱརྱ་ཛྙཱ་ན་སཱ་ག་ར་བི་རོ་ཙ་ན། གླུ་ཧ་རཱ་ཛཱ་ཡ་ཞེས་པའི་ཚིག་
མཚམས་འདིར། ཞི་བའི་དབྱིངས་ལ་ཐུགས་ཀྱི་དང་བ་སྟོབས་སུ་གྱུར་པའི་ཞལ་
འཛུམ་པའི་མདངས་དང་བཅས་བཞིན་དུ། བདག་ཅག་རྟག་འཛིན་ཅན་
རྣམས་སྐྱོ་བ་བསྐྱེད་པའི་ཕྱིར། སྤྲུལ་པའི་སྐུ་ཆོས་ཀྱི་དབྱིངས་སུ་བསྡུ་བའི་
མཛད་པ་ཐ་མ་གཅེས་མཐོང་དུ་གྱུར་པ་དེ། བརྩེ་ཆེན་ཡབ་ཀྱིས་བོར་བའི་ཕྲུ་གུ་
ཏོལ་མེད་ཉམ་ངར་ལུས། མིག་མཆིས་མ་འཛག་ཅིང་གདུང་རིན་པོ་ཆེའི་ཞབས་
ལ་གཏུགས་ཏེ་མྱ་ངན་གྱིས་ཡིད་ནོན་པས་སྨྲ་བཞིན་གསོལ་བ་འདེབས་པའི་སྐད་
ཅིག་དེ་ཉིད་ལ། ཤངས་བུག་ནས་བྱང་སེམས་དཀར་པོའི་རྒྱུན་སྒྲ་དང་བཅས་
བཞི་ཐུན་ཞིག་ཏུ་བར་མ་ཆད་པའི་ལྟས་དང་། ཡེ་ཤེས་གོང་འཕོ་བའི་བསེབ་
ལམ་གྱིས་མི་སློབ་པ་ཟུང་འཇུག་རྡོ་རྗེ་འཆང་ཆེན་པོའི་ས་མངོན་སུམ་དུ་མཛད་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 77
པའི་སྒྲིམ་མེད་ཀྱི་མཚན་མ་བྱང་ཆུབ་སེམས་དཔའ་མེ་ཏག་ཟླ་མཛེས་ལྟར།
གཞན་དུ་མ་འགྱུར་མ་ཉམས་པའི་ལང་ཚོ་དྲི་ཞིམ་པོའི་ངད་ལྡང་བ་མཐོང་བའི་
རྐྱེན་གྱིས་མི་ཕྱེད་པའི་དད་པས་སྙིང་བརླན་པར་གྱུར་ཏེ། སྐུའི་སྣང་བ་བརྟུལ་
མ་ཐག་ནས་གཟིམས་ ཁང་གི་ཐོག་ཏུ་ཅོད་པན་འབུལ་བ། དགུང་ཞག་ གི་
མཐའ་ཇི་སྲིད་བར་བཅོམ་ལྡན་འདས་དགྱེས་པ་རྡོ་རྗེའི་ཏིང་ངེ་འཛིན་གྱིས།
གདུང་རིན་པོ་ཆེ་དཀྱིལ་འཁོར་བདག་པོ་དེ་ཉིད་དུ་བསྐྱེད་པ་ལ། མགོན་པོ་
དེའི་ཐུགས་གཉིས་སུ་མེད་པའི་ཡེ་ཤེས་སྤྱན་དྲངས་ཏེ། རྒྱལ་བ་རབ་འབྱམས་
ཀུན་འདུས་པའི་སྒྱུ་འཕྲུལ་རྡོ་རྗེའི་སྐུར་གསལ་བཏབ་ནས། བདུན་རྣམ་པར་
དག་པ་དང་། སྔ་ཕྱི་སྒོ་བརྗེ་བའི་མཆོད་པ་མར་མེ་ཉེར་ལྔ་ལས་མི་ཉུང་བ་ཉིན་
རེ་བཞིན་སྟོབ་པ། དགུང་ཞག་སོ་སོ་ལ་བླ་མ་མཆོག་གི་དགོངས་རྫོགས་མཆོད་
ཡུལ་མཁན་ཆེན་རིན་པོ་ཆེ། པཎ་ཆེན་བྱམས་པ་གླིང་པ་སོགས་དགོན་སྡེའི་བླ་
མ་ས་སོ། དགེ་འདུན་སྐྱེ་བོའི་ཚོགས་དང་བཅས་པ་ལ་བསྙེན་བཀུར། གྲལ་
འགྱེད་ཕུལ་དུ་བྱུང་བ་བསྒྲུབ་ཤིང་། དེ་སྐབས་དགུང་ཞག་གི་མཐའ་ཇི་སྙེད་
པར་སྤྲིན་དང་བྲལ་བའི་ནམ་མཁའ་རྡུལ་མེད་ཅིང་དག་པ་དང་། མེ་ཏོག་གི་
ཆར་འབབ་པ་སོགས་མཐོང་ཐོས་ཀྱིས་ཡིད་བརྟས་པར་གྱུར། རང་གིས་ཀྱང་
ཉིན་རེ་བཞིན་སྐུ་གདུང་རིན་པོ་ཆེའི་དྲུང་དམིགས་རྟེན་དུ་བྱས། དབང་བླང་
བ། བླ་མཆོད་འབུལ་བ། མངོན་པར་འདུལ་བྱས་པའིདགེ་བ་ཐམས་ཅད་
མཆོག་གི་སེམས་དཔའ་དེ་ཉིད་ཀྱི་སྤྱན་ལམ་དུ་ཡོངས་སུ་བསྔོ་བའི་ཚིག་དོན་
མཁས་པའི་རྣ་ཆར་འོས་པ་ཇ་འདེབས་རེའི་རྒྱུན་ལས་མི་ཐུང་བ་ཉིན་རེ་བཞིན་
བསྒྲུབས། སེམས་དག་པོས་ཡིད་གཞུངས་ཏེ་བགྱིས་པ་དེས། ཐུགས་དམ་ངེས་



78
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པར་བསྐུལ་ཐུབ་ཅིང་ཡོད་འདུག བདག་རང་བསྔོ་བ་འབུལ་བར་བརྩམས་
ནས་སེམས་མི་རྟོག་པའི་ངང་དུ་སོང་ཏེ། ཅི་སྐད་བྱས་མི་དྲན་པར། ཙ་ན་ཡོད་
པ་ཀུན་ལ་ཁྱེད་རྣམས་ཀྱི་བལྟས་དུས་ཅི་འདྲ་བྱུང་བྲིས་པས། ཉིན་རེ་བཞིན་
གསུང་གི་ཆ་འདི་ཙམ་ཞིག་ཟིན་བྲིས་སུ་འཁོད་ཐུབ་ན་ཡང་ཡིད་རེ་བ་ཡོངས་སུ་
རྫོགས་པ་འདུག་སྟེ་ཞེས་སེམས་དུངས་པ་རང་འདུག མདོར་ན་རང་གི་སྟོབས་
ཀྱིས་ཅི་འཁྱུད་གསོལ་བ་བཏབ་པའི་རིམ་པ་གཡོ་མེད་པར་བསྒྲུབས་ཤིང་། ཡེ་
ཤེས་ཀྱི་སྐུ་མངོན་དུ་མཛད་པའི་གདུང་ལ། བརྙིགས་མའི་རྙོག་པའི་ཆ་ཅི་ཞིག་
འཚལ་ཏེ། དྲི་ངས་པ་དང་། མྱགས་པ་ལ་སོགས་པའི་རྣམ་པ་ཅི་ཡང་མེད་པར།
ཚུལ་ཁྲིམས་ཡོངས་སུ་དག་པའི་དྲི་བསུང་གིས་ཁྱབ་པའི་གདུང་དེ་ཉིད་ས་ཁའི་
ཉེར་ལྔ་ལ་བབ་པ་ན་ཞུགས་ལ་ཞེན་དགྱེས་པ་རྡོ་རྗེའི་ཆོ་གས་ཞི་བ་ལས་ཐམས་
ཅད་པའི་ཞུགས་བླུགས་ཕུལ། དྲི་ཞིམ་པོ་དང་བཅས་པའི་བུད་ཤིང་བཟང་པོས་
ཡུད་ཀྱིས་སྦྱངས་ཏེ་ཞག་དུ་མར་གསོལ་བ་བཏབ། གདུང་ཞལ་འབྱེད་པའི་ལས་
མངོན་དུ་བགྱིས་པ་ན། སྐུ་གདུང་ཁ་དོག་སྣ་ཚོགས་པའི་རིང་བསྲེལ་གྱིས་
བསྟམས་པའི་ཡིད་ཆེས་དེས། མ་རུང་བའི་སེམས་འཆང་བ་རྣམས་ཀྱང་གུས་
པའི་བསམ་པ་མ་སྦྱོར་བར་མཛད། སྐུ་གདུང་བྱིན་པ་ཚར་བཏབ། གསེར་གྱི་
ན་བཟའ་དང་བཅས་དད་ཅན་ལ་རྟེན་སྐལ་དུ་འགྱེད་པ་དང་། བྱིན་གསེར་
འབུམ་རྣལ་རྒྱལ་མཆོད་རྟེན་གྱི་ནང་བཞུགས་བགྱིས། རབ་ཏུ་གནས་པའི་
མངའ་གསོལ་ལེགས་པར་ཕུལ། བླ་མ་བསྒྲོས་པོ་དེ་བཞུགས་རིང་ཁོང་གི་ཐུགས་
རྗེས་ཡིད་བདེ་འབའ་ཞིག་གིས་འཚོ་བར་བྱུང་ཡང་
། རྗེ་དེ་གཞན་དོན་ལ་
དགོངས་པ་ནས། བྱང་ཁོག་གི་གནས་དེའང་སྟོང་པར་སོང་། གང་ལ་རང་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
79
བསམས་ཀྱང་ཕ་བསྒྲེས་པོ་དེས་བསྒྱུར་བའི་ཤུལ་དེར། བློ་སྐད་ཅིག་ཀྱང་མ་
ཆགས་པར། ཕུགས་བྱ་བྲལ་ཞིག་ལ་ཡི་དམ་བཅས་འཕྲལ་ཨ་མ་དྲིན་ཅན་དེའི་
སེམས་སྐོགས་དོགས་ཟོལ་མེད་སྡུག་སྲན་བསྐྱེད། སྐབས་སྐབས་སུ་ཨ་མ་འདི་ཚེ་
ཐུང་ན་ཡོང་སྟེ། འདི་གཅིག་པུ་ལས་ས་འདིར་ཆགས་པའི་རྟེན་མེད། ཕ་ཡུལ་
སྤངས་པས་ཆོས་ཕྱེད་འགྲུབ་པ་རང་བདེན་པ་འདུག་སྙམ་པ་ལྷང་ལྷང་བྱུང་།
དེར་བླ་མ་དང་བྲལ་ཤུལ་དེས་བློ་ལྷག་པར་བརྩེར། རེ་ཤིག་བག་ཆགས་འཐས་
པར་ཡོད་པས་བྱང་སེམས་རིན་པོ་ཆེའི་དྲུང་དུ་ཕྱིན། ཟླ་ཕྱེད་བར་མ་གཅིག་ཀ་
སོ་མ་རྒྱལ་ཐང་པ་ནས་བརྒྱུད་པའི་ལེ་ལག་བརྒྱད་མའི་སྐོར་རྣམས་ཚང་བར་ཞུས།
དབང་བསྐུར་བྱིན་བརླབས་རྒྱ་མཚོ་ཞུས། དོན་ ཁྲིད་ ཡིད་བཞིན་ནོར་བུ་
དམིགས་ཁྲིད་དུ་ནོས་མཚམས། ལོ་དུས་དཀྱིལ་དབྱར་གནས་ལ་འབོད་མི་བྱུང་
བས། ང་ད་ལོ་གཏན་མི་འགྲོ། ཕ་དེས་བསྐྱུར་བའི་སྡུག་ཤུལ་དེ་སེམས་ལ་
གཟན་བྱས་ཐག་བཅད། དགོན་སར་ཐུགས་མི་ཕེབས་ན་འཕྲེད་མཁར་དུ་
དབྱར་གནས་འཛུགས་ཟེར་ནན་བསྐྱེད་བྱུང་ནའང་། རྩིས་བཏབ་མ་བྱས་པས།
མཁན་རིན་པོ་ཆེའི་ཕྱག་རྟགས་ཞིབ་བཀོད་མཛད་ནས། བླ་མའི་རྗེས་སུ་ཁྲེལ་
ཡོད་ཀྱི་མྱ་ངན་བྱེད་ན་དུས་ཆོས་བཅག་པའི་དཔེ་ཡོད་དམ། ན་ནིང་སྡོམ་
གསུམ་གྱི་བཤད་པ་སྔོན་མེད་བྱུང་། ད་ལོ་རིག་གཏེར་རང་འགྲོལ། རིག་
མཛོད་གཉིས་སྦྱོར་ལ། འཇམ་དབྱངས་ཤེས་རབ་རྒྱ་མཚོའི་རིག་གཏེར་ལ་
བརྟེན། སྡེ་བདུན་ལམ་རིམ་དུ་བསྒྲིགས་པའི་ལེགས་བཤད་འདི་སྟེང་ནས་ཤོད་
གསུང་། ཕྱག་དཔེ་རྣམས་ཀྱང་གནང་བྱུང་བས། བཀའ་མ་ཆོགས་པར་འཕྲེད་
མཁར་དུ། བླ་མའི་བཀའ་བཅག་པར་སོང་དོགས་བྱིན། གླེགས་བམ་མགོ་ཐོག་



ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཏུ་བླངས་ནས་དཔྱིལ་བུར་ཀློག་ཚར་གཅིག་བསྒྲགས། དགེ་འདུན་རྣམས་ལ་
ཐུབ་པ་དགོངས་གསལ། ཞང་མདོ་སྡེ་དཔལ་གྱི་སྒྲུང་འགྲེལ། ལྷོ་པའི་མདོ་
འགྲེལ་གཉིས་ཐད་སོར་སྦྱར་བའི་ལུང་ཙམ། ཉིན་གུང་ཐུན་རེར་མ་ཆགས་པ་
བཀླགས། དགོངས་ཕྱོགས་བྱམས་གླིང་དུ་ཉིན་རེ་བཞིན་ཕྱིན། བདེ་མཆོག་
ནག་པོ་པ་དང་དྲིལ་བུ་པའི་ལུས་དཀྱིལ་གྱི་དབང་། དྲིལ་བུ་རིམ་ལྔའི་བྱིན་
རླབས་ཁྲིད་ལུང་ཞུ་བ་ལ་ཟླ་ཕྱེད་ཙམ་སོང་། དེ་རྗེས་ཁམས་འདུས་ཏེ་འགྲོལ་བ་
ལ་དགོངས། ངའི་བླ་མ་པཎ་ཆེན་བཀའ་དྲིན་ཅན་དེས་ལུ་ཨི་པའི་དཔལ་
མངོན་པར་རྟོགས་པའི་འཇུག་གི ཨ་ལི་ཀ་ལཾ་མདུན་བསམ་ནས། ། རྣལ་
འབྱོར་ཆེན་པོ་ངལ་བསོ་བྱད། ། ཞེས་པ་ནས། བསམ་གྱིས་མི་ཁྱབ་དེ་བས་
ན། ། དེ་ལ་གཟུངས་ནི་ཐོབ་པར་འགྱུར་གྱི་བར་རྫོགས་རིམ་སྟོན་བྱེད་དེ་རྣམས་
དང་། ཡབ་ཀྱི་རྩ་དབུ་མ་སྦྱར་བའི་ཟབ་བཤད་མཐིལ། ཕུག་པའི་བཀའ་དྲིན་
ལ་བརྟེན་ཅུང་ཟད་ཡིད་བརྟས་པའི་བདེ་ཉམས་ཡོད་པའང་བྱུང་། བླ་མ་པཎ་
ཆེན་ལ་ཆོས་ཐོས་པའི་རྗེས་མ་ཡང་འདི་ཀ་ཡིན། དེ་ནས་ཡང་ཉིན་ཅིག་སྐ་རག་
ཏུ་རང་རྐྱང་བུས་བྱེ་མའི་ལུང་ཞུ་བ་ལ་ཕྱིན་པས། བྱང་སེམས་ཆེན་པོ་ཚ་རམ་པ་
དཔོན་སློབ་ཁ་ཅིག་ལ་གསང་སྤྱོད་མནལ་ལམ་མ་གནང་བའི་མཎྜལ་འབུལ་ཙམ་
ལ་སླེབ་ནས་ལྷན་དུ་ཉན། བྱེ་མའི་ལུང་ཞུས། ཚུར་ལམ་ཨོ་རྒྱན་པདྨས་བྱིན་
གྱིས་བརླབས་པའི་མ་ཐང་གི་བྱེ་ལུང་ནས། ཐེག་ཙམ་གྱི་བྱེ་ཐུམས་ཅིག་ཁུར་
ནས་འོངས་པས། ཚོམ་མི་དང་ཕྲད། དེ་མན་ཞག་ཉེར་གཅིག་དབྱར་གྲོལ་
གྲོལ་བྱེ་བསྙེན་བྱས་ཅིང་གར་ཡང་མ་ཕྱིན། དགག་དབྱེའི་ཉིན་རྗེས་འབོད་མི་
རྐང་གཏད་གནང་བྱུང་བས། དེ་ནུབ་མན་ཟླ་བ་གཅིག་རྣམ་རྒྱལ་དུ་བསྡད།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
81
སྔར་དབང་བསྩལ་བའི་ལྷག་པའི་ལྷ་དེ་ཉིད། ནག་འབུམ་མལ་ཙ་བར། སུ་
རངས་ལོ་ཆུང་ལུགས་གཉིས་ཀའི་ལུང་། ནག་པོ་རིམ་བཞིའི་མྱོང་ཁྲིད་ཟབ་མོ་
དགྱེས་བཞིན་དུ་སྩལ། སྐབས་དེར་ཁྲིད་གྲོལ་ཁར། རྗེ་དྲུང་གི་བདག་གི་ལག་
ཏུ་དུང་གཡས་འཁྱིལ་ཅིག་སྩལ་ནས། དུང་ནི་ཆོས་ཀྱི་སྒྲ་རྣམས་སྒྲོག་པའི་
ཚུལ། ། སོགས་ཚིགས་བཅད་དེ་ གསུང་པ་རྨི། མགོན་པོའི་ གསེར་ པོད།
མལ་གྱི་སྒྲུབ་ཡིག་ཆེན་མོ། རྗེ་ཉིད་ཀྱིས་དཀར་ཆག་ཏུ་ཐེབས་གཉིས་ཀའི་ལུང་
ཚང་བ། སྐལ་ཆོག་འདོད་པའི་རྒྱལ་པོའི་སྒྲུབ་ཡིག དམར་པོ་སྐོར་གསུམ་གྱི་
པོ་ཏིར་མ་ཚུད་པའི་ཟུར་པ། རྗེ་ཕག་མོ་གྲུ་པ་ལ་གནང་བའི་ཐུན་མོངས་མ་ཡིན་
པའི་གདམས་པ། སྐྱུ་རའི་མཛེ་འུར་འདོད་ཀྱི་བསྒོམ་ཆོས་པཎྜི་ཏ་གྲགས་པ་
རྒྱལ་མཚན་གྱིས་ཐུགས་ཉམས་སུ་བཞེས་པ། ཨུཏྟཱི་ཥ་རྭ་ལུགས་ཀྱི་བསྲུང་འཁོར་
ཞལ་གདམས་བཙན་པོ་མཁར་དུ་བཞུགས་པ། རྣོ་གསུམ་མཚོན་དུ་བརྡུང་བ།
འཁོར་ལོའི་ཇག་པ་བཀྱེ་བ། རྡོས་དང་ཤ་བ་འབབ་པ། མགྱོགས་རྡོ་བར་སྣང་
དུ་བཅག་པ། ཕྱག་མཚན་སོ་གཉིས་ཀྱི་ལས་ཚོགས། རྭ་པའི་བསམ་གཏན་
ཉལ་ཆོག་གིས་མཚོན་པའི་གདམས་ངག་གཅེས་པོ་མང་དག་ཁྱོད་ཀྱི་ད་ལོའི་
སེམས་བསོ་གྱིས་གསུང་། ཚེ་དཔག་མེད་དཀར་པོ་ལྷ་བཅུ་གསུམ་གྱི་དབང་།
ལྷ་དགུ་ལན་གསུམ། འོད་ཟེར་ཅན་ལྷ་ལྔ། ཀུ་རུ་ཀུལླེ་ལྔ། དམར་པོ་སྐོར་
གསུམ་གྱི་རྗེ་གནང་ལུང་ཚང་བ། གཉན་སྒྲོལ་ཡན་ལག་དྲུག་པ། སྒྲོལ་མ་ཉིན་
ཞི་མཚན་ཁྲོ། སེང་གེ་སྒྲའི་གདོན་གྲོལ་རྣམས་བླ་མ་རྫོང་སྒོ་བས་ཞུས་པའི་ཞར་
ཆོས་ལ་ཐོབ། དེ་ནས་སྟོན་པོ་འཇིགས་བྱེད་ཀྱི་ཐུགས་ཀའི་འཁོར་ལོའི་དམིགས་
པ་ཞུས་ནས་ཐོག་མར་འཇིགས་བྱེད་དང་གཤེད་དམར་སྦྲེལ་བའི་གྲངས་བསྙེན་



82 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བགྱིས་པའི་རྗེས། རང་ལོ་ཉི་ཤུ་ལོན་པ་ལ་ཐོག་མའི་གསུང་ངག་རིན་པོ་ཆེ་དགེ་
འདུན་བརྒྱར་ལོངས་ལ་ཟླ་བ་བཞིའི་བར། དྲུང་པ་ཆོས་རྗེའི་གསུང་རྒྱུན་ཕྱག་
བཞེས་ཇི་ལྟར་བར་ཆོས་ཐུན་གཉིས་སུ་བཅད་ནས་བར་ཆད་མེད་པར་མཐར་
ཕྱིན། ལམ་འབྲས་གྲོལ་རྗེས་ཆོས་ཡོན་རྣམས་རྗེ་དྲུང་འབུལ་བ་བསྔོ་བ་ཞུ་བ་ལ་
རྣམ་རྒྱལ་དུ་ཕྱིན། དེ་ནུབ་མན་མཚམས་བསྡམས། བདེ་མཆོག་གི་བསྙེན་པའི་
དབུ་བཙུགས། ཟླ་བ་ལྔ་ལ་ལེགས་པར་གྲུབ་ཅིང་། ཁྱི་ཕག་བྱི་བ་གླང་སྟག་ཡོས་
ཀྱི་དཔྱིད་བདེ་མཆོག་གི་གྲངས་བསྙེན་རེ་རེ། དགུན་ལམ་འབྲས་དུས་ཆོས་
བསྟན་མ་ཆག་པར་བཤད། ལོ་བཞིར་ཕུ་ཕག་ཏུ་བསྡད་ནས་མཚན་མ་ཕྱེད་
བར་སྒྲོན་མེའི་འོད་ལ་བརྟེན། ས་སྐྱ་བཀའ་འབུམ་གཙོ་བོར་གྱུར་པའི་དཔེ་
བལྟ། ཡུན་རིང་ཐུང་མ་གཏོགས་བསྙེན་པའི་སྐབས་ཀྱང་མ་ཆག་པར་བལྟས།
དེ་སྐབས་རྗེ་བཙུན་གོང་མ་ལྔའི་གསུང་རབ་མ་ལུས་པའི་འདི་ན་འདི་ཡོད་ཀྱི་
ངེས་ཤེས་ཡིག་ཕྲེང་ཕན་ཚུན་གོང་འོག་མ་འཁྲུགས་པའི་རྗེས་དཔག ནམ་
དགོས་གླེགས་བམ་ཞལ་ཕྱེ་འཕྲལ་རང་ལ་རྙེད་པའི་སྩོལ་མེད་ ཤུགས་འབྱུང་།
དྲུང་པ་ཆོས་རྗེའི་དུས་ཆེན་སྟེང་གུར་བརྟག་སམ་གསུམ། གསང་འདུས་མི་
བསྐྱོད་པ། འཇམ་རྡོར། བདེ་མཆོག་ལཱུ་ནག་གང་རུང་ལོ་རེས་བྱས་པའི་
དཀྱིལ་འཁོར་ལྔ་རེ་ཞལ་ཕྱེ་ཞིང་། བྱི་ལོ་པཎ་ཆེན་བྱམས་པ་གླིང་པ་བདེ་བར་
གཤེགས། སྔར་གྱི་ཐུགས་དགོངས་སབ་ཕྱིར་ལོ་གསུམ་གདན་ས་བསྐྱངས་པའི་
རིན། དཔལ་ལྡན་བྱམས་པ་གླིང་གི་དགོན་པར་རྡོ་རྗེ་སྙིང་འགྲེལ། ནཱ་རོ་
འགྲེལ་ཆེན། འགྲེལ་པ་ཀུ་མུ་ཏི། རྣལ་འབྱོར་སྦྱོར་འཕྲེང་། བདེ་མཆོག་
བསྟོད་འགྲེལ། རཏྣ་རཀཱི་ཏའི་བདེ་མཆོག་སྡོམ་འབྱུང་གི་འགྲེལ་པ། འགྲེལ་པ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
83
གྲུ་གཟིང་། ལྷའི་རིགས་ཀྱི་བློ་གྲོས་ཀྱི་གུར་འགྲེལ། མན་ངག་སྙེ་མ། འགྲེལ་
ཆེན་དྲི་མེད་འོད། མདོ་བསྡུས་དང་པོའི་འགྲེལ་པ་ཨ་ཙ་ལ་གཛྷས་མཛད་པ།
དབང་མདོར་བསྟན་གྱི་འགྲེལ་པ་ནཱ་རོ་པས་མཛད་པ། ཏོག་བདུན་འགྲེལ་པ་
སློབ་དཔོན་མི་བསྐྱོད་པས་མཛད་པ། དགྲ་ནག་གི་འགྲེལ་པ་དཔལ་འཛིན་གྱིས་
མཛད་པ། རྡོ་རྗེ་སློབ་དཔོན་གྱི་ལས་ཐམས་ཅད་ཚང་བར་སྟོན་པ་སློབ་དཔོན་
ལེགས་སྦྱིན་གྱིས་མཛད་པ་རྣམས་པཎ་ཆེན་ རིན་པོ་ཆེའི་ ཕྱག་བྲིས་དངོས་
བཞུགས་པ་དད་མོས་ཀྱིས་ཉིན་མཚན་གོར་མ་ཆག་པར་མིག་དཔེ་ཆ་དང་མ་བྲལ་
བར་བྱས། སྐབས་འགར་མཚན་རང་པོར་དཔེ་ལྟ་ལ་སོང་། མར་མེ་འཛིན་མི་
ཕྱིར་ཐེགས་པ་དང་ནམ་ལངས་པ་མཉམ་དུ་བྱུང་བ་གྲངས་འདས། ཕུ་ཕག་ན་
ཕྱག་དཔེ་པོ་ཏི་ཉིས་བརྒྱ་ཙམ། བྱམས་པ་གླིང་ན་པོད་གྲངས་བཞི་བརྒྱ་ཁ་
འཆར་ཡོད་པའི་པོ་ཏི་རེ་རེ་བཞིན་ལན་བཅུ་ཙམ་རེ་ཞལ་མ་ཕྱེ་བ་གཅིག་མེད།
སྐྱེ་ས། མཁའ་སྤྱོད་རྣམས་ཀྱི་ཕྱག་དཔེ་ཀུན་ལ་ཡང་བལྟ་རྟོག་ཡང་དག་པ་བྱས།
རྗེ་བཙུན་གྲགས་པའི་གསུང་གིས། ང་ཐོབ་རྒྱ་ཅན་མིན་ཏེ། མཐོང་རྒྱ་ཅན་
ཡིན་གསུང་བ་དེ་ཉིད་ལག་ལེན་ལ་བཀལ་བ་བརྫུན་མེད་དཔང་པོ་དང་བཅས་པ་
ཡིན། བྱི་ལོའི་དགུན་རི་བོ་གསེར་ལོགས་ཀྱི་ངོགས་ཡངས་དགོན་པར་རྗེ་དྲུང་
དུ་གསུང་ངག་སྒྲུབ་པ་ལུང་སྦྱིན་པའི་བར་ཞིབ་རྒྱས་སུ་སྨིན་པར་བྱུང་། གྲུབ་
པའི་རྒྱལ་མོའི་ཚེ་དབང་དང་། གནས་ཆེན་ཆུ་མིག་བརྒྱ་རྩར་མི་གཡོ་བ་སྔོན་
པོའི་ཆུས་བསྲུངས་ཞུས། དགོན་པར་དབྱར་གནས་ལ་འོངས། བདེ་མཆོག་ལུ་
དྲིལ་ནག་གསུལ་གྱི་དབང་། ལུ་ཨི་སྨད་ལྔ། དྲིལ་བུ་གཞུང་གསུམ། ནག་པོ་
གཞུང་དྲུག་རྣམས་ཀྱི་རྒྱ་གཞུང་སོ་སོ་ལ་བཤད་པ་རྒྱས་པར་བགྱིས་པའི་སྐབས།



84
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བླ་མ་ཁམ་སྟོན་དཔོན་སློབ་དྲུག་ཅུ་སྐོར་གངས་རི་མཚོ་གསུམ་སྐོར་བ་ལ་བྱོན་
བྱུང་བས། གཏུམ་མོ་ལྕགས་ཐང་མ་འཕོ་བ་འཇའ་ཚུབ་མ་དང་བྲེལ་བ། གྲུབ་
ཐོབ་ཆེན་པོ་ཐང་སྟོང་རྒྱལ་པོའི་ནི་གུ་སྨྲ་བསམ་བརྗོད་འདས། དཔེ་བྲིས་
འཛུབ་བཙུགས་མའི་ཉམས་ཁྲིད་གཅེར་སྟོན་ཞུས། བསྒོམ་ཆོས་ཀྱིས་ཕོངས་
པའི་སྐབས་ཡིན་པས་སྟོར་བ་རྙེད་པ་ལྟ་བུའི་དགའ་སྤྲོ་བྱུང་། བླ་མ་རིན་པོ་ཆེ་
འཁོར་བཅས་ལ་དགོངས་བཞེད་ལྟར། ཚེ་དབང་སོགས་ལམ་གྱི་རྐྱེན་བསེལ་
བྱིན་རླབས་སྒོ་དུ་མ་དང་། རིན་པོ་ཆེ་པ་ཉིད་ལ་འབུལ་བ་གསེར་གྱི་མཎྜལ་
མཚོན་པ་ཡང་ཕུལ། དབྱར་གྱི་དགག་དབྱེའི་མཐར་ཐུག ལྗོངས་བརྒྱུད་ལ་
རིག་བྱེད་ཀྱི་གཞུང་ལས་འབྱུང་བའི་གོ་གའི་སྒོ་དང་ཀུ་ཤ་འཁྱིལ། བིལ་བ་ཅན་
དང་སྔོན་པོའི་རི། ། ཀ་ཎི་ཀ་ཡི་མཇུག་ངོགས་སུ། ། ཁྲུས་བྱས་ཡང་འབྱུང་
སྲིད་མ་ཡིན། ། ཅེས་བཤད་པའི་ནང་ཚན། མུ་མུ་ནི་ཀྵེ་ཏྲ་ཅེས་པ་གྲོལ་བའི་
ཞིང་། བརྟག་པ་གཉིས་པ་ལས། ཞིང་ནི་མུ་མུ་ནིར་བཤད་དེ། ཅེས་རྒྱུད་
ཀྱིས་ཟིན་པའི་གནས་ཆེན། དིང་སང་ཟུར་ཆག་གི་སྐད། མུ་ཁུ་ཏ་ཀྵེ་ཏྲ་ཅེས་ཇོ་
ཀིརྣམས་སྨྲ་ཞིང་། ཡོངས་གྲགས་ཤིང་སྡོང་བརྒྱ་རྩ་བརྒྱད། ཆུ་མིག་བརྒྱ་རྩ་
བརྒྱད་དང་བཅས་པའི། འཕྲལ་བྱང་རྭ་སྒྲེ་ལས་ཀྱང་སེམས་འཛིན་པ། རྒྱ་
གར་གྱི་རྒྱལ་པོ། བཙུན་མོ། སྲས། བློན་པོ་སོགས་ལོ་དུས་ཀྱི་ཁྲུས་ཀྱི་འཇུག་
ངོགས་དེར། བྱ་དུས་བཏབ་ལྟར་འཚོག་ཅིང་། སྦྱིན་གཏོང་རྒྱ་ཆེན་པོ་བྱེད་པ་
ལ་བསྙགས་ནས། ཛོ་ཀི། ཛཾ་གཾ། ཨ་པ་དྷུ་ཏ། ཛམྦྷི། ཀཾ་ལི། ས་ཉཱཤྲཱི།
དྷརྨ་ཙཱ་རི། དྷི་གམྦྷ་ར། ཏེ་རིགས་ཐ་དད་པའི་རྣལ་འབྱོར་པ་དཔག་ཏུ་མེད་པ་
འདུ་བའི་བསྟི་གནས་ག་ལ་བ་དེར་ཕྱིན་པས། དེ་ལོ་དེ་བུམ་རྭ་ཛ་འཁོར་བཅས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
85
གཟབས་སྤྲོད་བྱས་བྱོན་པ་ལ་བརྟེན། ཛོ་ཀིའི་ཚོགས་ཤིན་ཏུ་མང་བ་འདུས་
པའི་སྐབས་དེ་དང་འཛོམ། ཁོ་བོ་ཛོ་ཀིའི་སྐད་ཕལ་ཆེར་གོ་ཞིང་། ཁྱད་པར་ཇོ་
ཀི་ལ་གྲགས་པའི་བསྒོམ། ས་མ་དྷི། ཀླུ་ཙཱ་རི། བྷུ་ཙཱརི། ཙ་ཙཱ་རི་སྟེ་རྩ་བའི་
ཏིང་འཛིན་ཆེན་པོ་རྣམས་དང་། ཨུ་གྲཎཱ། གྷ་གྲཎྜ། བྷ་གྲཎྜ་ལ་སོགས་པའི།
བྱེ་བྲག་དུ་མ་ལས་བརྩམས་པའི་བསྒོམ་གྱི་གླེང་སླངས་མང་དུ་བགྱིས། སཏྭཱ་ཛོ་
ཀི། འདུབ་པུར། པྲ་ཏ། ཀ་ལ་ཛོ་ཀི་ཏེ། རང་སྐད་རྫོགས་ལྡན། གཉིས་
ལྡན་སུམ་ལྡན། རྩོད་དུས་ཀྱི་མིང་ཡིན་པས། སྐབས་དེ་དང་དེར་བྱོན་པའི་ཇོ་
ཀིའི་གྲུབ་ཐོབ། རྒྱ་གར་རྒྱལ་པོ་འདིའི་དུས་འདི་བྱུང་སོགས་དང་། ཁྱད་པར་
ཛི་ཀི་རང་ལ་གྲགས་པའི་ན་ཐ་སནྡྲི། ར་ཧ་སཎྜི། ཙོལ་སནྡྲི། ཨ་ཡི་སནྡྲི། པ་
ཀ་ལ་སནྡྲི། པཀྱི་སནྡྲི། དྷ་ས་སནྡྲི་སོགས་ཉན་ཐོས་སྡེ་བ་བཅོ་བརྒྱད་དུ་སྡེབས་
པ་ལྟར། ཛོ་ཀི་ནང་ཚན་སོ་སོར་གྱེས་མོད། ན་ད་སིངྒ། མུ་ཏྲ། བི་སུ།
པད་ཐར། ཚ་ལི་ཏེ། ར་དུང་། དུང་ལོང། ཐལ་སྣོད། ཀུ་ཕོར། ལྤགས་
བསྟན་ལྔ་པོ་འདི་རེ་རེ་ལ་ཡང་གླེང་གཞི། དགོས་པ། འཆང་ཚུལ་སོ་སོ་ནས་
ཡོད་པ་དང་
། གྲཉྫ། ཨུ་ཊ་པ་ན། ཙིརང་ཊི། སྟག་རི། བ་གྲུ་ཝ་སྟེ། སྒོམ་
ཤིང་། སྒོམ་ཐག རས་མ་སྣ་ཚོགས་བཏགས་པའི་ཞྭ། རྩེ་ཐག་དང་བཅས་
པའི་སྨད་དཀྲིས། འགྲོན་བུ་སོགས་འཕྲལ་དགོས་འཇུག་པའི་སྣོད། ཙཀྲ་ཀནྡ།
བུ་དྷ་གོ་ད་ལི། མེ་ཁ་ལི། ཧོནྟ་ཙོ་ལི་སོགས་ཛོ་ཀི་རང་སྣང་གི་གོས་ཀྱི་ཁྱད་པར་
དུ་མ་དང་། ཇོ་ལི། ཨཉྫ་ལི། ཛ་ལི་སོགས་ཉེར་མཁོ་འཇུག་པའི་སྣོད། ཙ་ཁ་
མུ་ཁ། ཨགྷ། ཀན་ཀོརྞ། ཁུག་རི་སོགས་ཉེར་དཔྱད་ཕྲ་མོ་དག་དང་། ལ་ཇ་
ལུ། སིན་ཏཾ་བྷེ། ཨཊྚ་དྷ་ཏུ། ཨ་ཀསྣ། བྷོ་ལི། ཀ་ཉ་ཀུ་མ་རི། སརྦ་ཛི་ཝ་



86_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སོགས་ཛོ་ཀི་རང་སྣང་གི་དངོས་གྲུབ་ཀྱི་རྫས་སོ་སོའི་འབྱུང་ས། ངོས་འཛིན་
བྱེད་ལས་དག་གི་གླེང་བླངས་མང་དུ་བགྱིས། པཱ་ནི་ཨ་གྷ་མ། དྷརྟི་ཨ་གྷ་མ།
བཱ་ཡི་ཨ་གྷ་མ་སོགས་ཚེ་སྒྲུབ་ཀྱི་རིགས་དང། ག་ཛཀརྨ། བྷི་ན་ཐཾ་བྷ། ཀ་ལས་
ཛ་སོགས་རྣལ་འབྱོར་ནང་གི། བི་དེ་ཀི་ཙུ་ཀི་ཙུ་དང་། རཏྣ་བཛྲ། ཀི་ཤ་ལས།
ཙོ་རེ་བནྡ། པེ་ཊ་ཀ། ཛནྡཱ། པཱུ་རཀྐ། ཨ་ཧུ་ཥ། ཙཎྜ་ལི། པ་ཀལ། ཨོ་
ཀལ། ཛནྡྲ་སོགས་སྔར་མ་གོ་བའི་མན་ངག་དུ་མའི་གསང་རྙེད། དེ་ལོ་ཁྲེང་ཤི་
རུ་བ་ནཱ་ཐ། རོ་ཇི། དྷ་དྷུ་པ། ཅེས་པའི་པིར་ས་དག་ཛོ་ཀི་ཆེན་པོ་ཁོང་དང་
མཇལ་ཞིང་། སྔ་ཕྱིར་ཛོ་ཀི་གདམས་ངག་ཅན་དུ་མ་དང་འགྲོགས་པའི་ཐོག་མ།
ཨ་ས་ནཱ་ཐའི་སློབ་མ་བྷ་དྲ་ནཱ་ཐ། འདིས་ལོ་ཕྱེད་དང་གཉིས་ལྷག་ལྷན་དུ་འདུག
དེ་རྗེས་མ་ཧེས་ནཱ་ཐའི་སློབ་མ་བྷི་དྷ་ནཱ་ཐ། ཁ་ཁ་ནཱ་ཐའི་སློབ་མ་ས་ཛ་ནཱ་ཐ།
བིཀྵ་ནཱ་ཐའི་སློབ་མ་ཆེས་རམ་ནཱ་ཐ། སྲུ་བ་ནཱ་ཐའི་སློབ་མ་བྷ་ཧུ་ན་ཐ། ཏིར་ཐི་
ནཱ་ཐའི་སློབ་མ་པནྠ་ནཱ་ཐ་ཨི་ཚ་ནཱ་ཐའི་སློབ་མ་ཛ་ཊ་ནཱ་ཐ་རྣམས་དང་། ལོ་ཟླ་བ་
བརྒྱད་དགུ་འགྲོགས་པས། གདམས་ངག་གི་གནད་ཅུང་ཟད། འཁྲུལ་འཁོར་
གྱི་བྱེད་ཆིངས་ཟབ་མོ། སྨན་སྦྱོར་གྱི་རྟེན་འབྲེལ་ཕྲ་མོ་འགའ་བསླབས། དེར་
གནས་ཆེན་དུ་རྒྱ་གར་གྱི་ཛོ་ཀི་དེར་འདུས་ཀྱི་དབུས་སུ་ག་ཎ་ཙཀྲའི་པཱུ་ཛའི་
མཆོད་པ། ན་རིལ་གྱི་འོ་མ། ཀི་ལ། ག་གོན་ཏེ། སྔར་ཟ་མ་མྱོང་བའི་བཟའ་
བཅའརྣམ་གྲངས་དུ་མ་དང་། དེར་འདུས་ཀྱི་རྒྱལ་པོ། བྲམ་ཟེ་རྣམས་ཀྱིས།
ལ་དུ། རོ་ཏྲི། ར་ཛི། བཱ་ཛི། མཱ་དྷུ། སོ་བ་རི། པན་གྱི་འདབ་མ་སོགས་
ཀྱིས་མཆོད། བྲམ་ཟེ་རྣམས་ཀྱིས་ཤིས་བརྗོད་བྱས། ཤེད་ད་ཙན་དན་གྱི་ཏིལ་
ལ་ཀ་དཔྲལ་བར་བྱིན། ག་ཎ་ཙཀྲའི་དུས། ཐོག་མ་ཛོ་ཀི་གཞོན་པ་གཉིས་ཀྱིས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 87
ཀིན་དྷི་ར་ཐོགས་ནས། གཱི་ཏ་བསྒྱུར། དེར་རྗེས། པིར་དེས། ཤི་བ་ཀ་དེར།
ཛཱ་ཀི་ཀུན་གྱིས་སཏྲ་པུར། ཞེས་བརྗོད་པ་འོ་སྐོལ་གྱི་བསྔོ་བར་འདུག དེ་
སྐབས་ཁོ་བོས་རྣལ་འབྱོར་དབང་ཕྱུག་གི་གླུ། བཱི་རུཔང་གི་ཛོ་ཀི། ཨས་ན་སེ་བྷོ་
ཀི། ཛོ་ཀི་ནི་སང་ཀི་ན་ཚོ་ཌེ། སོགས་དང་། ཡང་ཡོང་གྲགས། ཨ་ཏི་ཀུ་མ་
རི་སུ་ཁ་མ་ན་ན་རི་ཏེ། རྟག་ཏུ་གཞོན་ནུ་ཕྲུ་གུའི་ལུས། ། བདག་མེད་མ་དང་
མི་འབྲལ་འགྲོགས། ། ཟེར་བར་སྣང་། གཞན་གོ་བིན་ཙནྡྲའི། གྷོ་རེ་ཧོ་རེ་
མང་གི། ཧ་མི་ཛ་ཀི་པྲ་ཏེས་མང་གི་ཟེར་བ་དང་། ཁྱད་པར། ཛ་བརྟ་རི་གི་
ཏ་པཏེ་བྷ་ཀྲུ་ཨ་ཏྲེ་པ་ཏར་ཧོ། ཨ་ཀས་གུ་པ་མ་གྲི་ཚ་ལི་ཚེ་སོགས་ཁོ་རང་སྐད་ཅི་
འདྲར་སྨྲས་པས། དེར་འཚོགས་ཛོ་ཀི་ཐམས་ཅད་མཆི་མ་འབྱིན། ངེད་ཀྱི་
མིང་ལ། མནྣ་ཏ་པ་སི་ཏཱ་ར་གུ་རུ་བཏགས། ཁྱོད་ལུས་བོད། སེམས་རྒྱ་གར།
ཀཡ་ས་དག ཨདྨ་སིདྷ། ཕ་ལ་ཕ་ལ་ཟེར་ཞིང་། སོ་སོ་བརྒྱ་ནི་དབུལ་བྱ་ཞིང་།
ཅེས་བཤད་པ་ཇི་ལྟ་བ་བཞིན་དུ། མར་མེ་བཅུ་གསུམ་བཅུ་གཉིས་ཚར་གཉིས་
གཉིས་ཕྱོགས་བཞི་ལ་བསྒྲིགས་པའི་མཚམས་བཞིར་སྤྱི་ལས་ཆེ་བའི་མར་མེ་
གཉིས་གཉིས་ཀྱི་ཕྲ་ཚོམས་བཀོད་པ། ཞལ་ཟས་དང་སྤོས་ཀྱང་རྣམ་གྲངས་དེ་
ལྟར་དུ་བཀོད་པའི་མཐར། དངུལ་བཅད་གཙོ་བོར་གྱུར་པའི་བཟེད་ཞལ་ཉེར་
ལྔས་མཐའ་བསྐོར་བའི་ནང་དུ། ཡོན་ཆབ་ཁ་བསྒྱུར་ནག་པོ་དཀྱིལ་ཆོག་གི་
རྡུལ་ཚོན་སྐབས། དཀར་པོའི་དཀར་པོ་སོགས་ཉེར་ལྔ་བཤད་པ་པོ་སོར་ཁ་
བསྒྱུར་ནས་བསྒྲིག་ལུགས། ལྗང་དམར་ནག་སེར་མཆིན་ལྕགས་ངུར། ཅེས་
བདུན་ཚན་དུ་ཕྲེང་བསྒྲིགས་པའི་ཕྱོགས་བཞིར། རྒྱུད་ལས་བཤད་པའི་རཀྟའི་
མཆོད་ཡོན་མཚོན་བྱེད། པདྨ་རཱ་གའི་མདོག་ཅན་བཞི། ཁ་དོག་དམར་པོའི་



88
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དམར་པོ་རྣམ་གྲངས་སུ་བཀོད། མཆོད་པ་རྣམས་སྔ་ཕྱིར་སྤོས། སྣོད་བཅད་
བྱི་དོར་བྱེད་པའི་སྐབས། དངུལ་སྣོད་རྣམས་ལ་ཤོག་ཕྱིས་ཡང་ཡང་དུ་བྱས་
པས། ཁོང་རྣམས་དངུལ་ཟད་དོགས་སེམས་ལས་ཆེ་བར་འདུག་པ་ལ། ཡོན་
ཆབ་ཀྱི་ཁ་དོག་ལེགས་པོ་བྱུང་ན་བསམ་པ་མ་གཏོགས་དངུལ་ལ་ཕང་སེམས་ཏིལ་
འབྲུ་ཙམ་ཡང་མ་སྐྱེས། མེ་ཏོག་རྩི་བཅུད་ལས་བསྒྲུབས་པ་མཚོན་བསྒྱུར་བྱས་
པ་དང་། དར་སྣ་ཚོགས་ལ་རྒྱལ་མཚན་གྱི་གཟུགས་སུ་བཅོས་པ། རྩ་རྒྱུད་ལས།
རྒྱལ་མཚན་དམར་ དང་དེ་བཞིན་ སེར། ། དཀར་ དང་ནག་དང་ སེར་སྐྱ་
དང༌། ། ཅེས་པ་དང་མཐུན་པའི་ལྔ་ཕྱོགས་བཞིའི་དབུས་མ་བྱང་ཤར་དུ་བཀོད་
པ་ཡང་རྒྱུད་ལས། དེ་བཞིན་གོས་ནི་སྣ་ཚོགས་དང་། ། མེ་ཏོག་ཕྲེང་བ་དུ་མ་
དང་། ། བླ་བྲེ་དག་དང་དར་དཔྱངས་པའི། ། མདའ་དང་ཡོལ་བ་ཤིན་ཏུ་
མཛེས། ། ཅེས་པའི་དགོངས་པ། དཀྱིལ་འཁོར་གྱི་ཀ་བའི་མདུན་གྱི་བར་སྣང་
ལ་པི་ཏ་ཧུའི་ཐག་པ་ལ་བརྟེན་པའི་གོས་དུ་མ་སྡང་འགེལ། མེ་ཏོག་ཕྲེང་བའི་
མཚོན་དོན་ཆོལ་བའི་བསྒྲིགས་ཀྱི་རྟེན་མཐོངས་ཟུར་འགེམ། ། ཀྱིལ་འཁོར་གྱི་
སྟེང་དུ་བླ་བྲེ། དར་དཔྱངས་ཀྱི་དོན་དུ་ཀ་རྒྱུན་དང་། དར་ཡུག་ལོངས་ཀྱི་ལྡ་
ལྕི། སྦྱིན་སྲེག་ གི་ ཕྱག་ལེན་སྐབས་ལྟར་དཀྱིལ་འཁོར་གྱི་མཐར་མདའ་དྲ།
དར་སུམ་སྦྲག་གི་ཡོལ་བ་རྣམས་རྒྱུད་མཆོད་དུ་ཉེ་བར་བཤམས། ལས་ཐམས་
ཅད་པའི་དཔལ་ཆེན་པོའི་མཆོད་པ། ཚིལ་ཆེན་གྱིས་སྦགས་པའི་ག་བུར་གྱི་
མར་མེ། ཤ་ཆེན་དྲི་ཚོན་ཙམ་བསྲེས་པའི་གུ་གུལ་རྐྱང་སྦྱོར་གྱི་རེང་བུ། ཤ་སྣ་
ཚོགས་བག་ཕྱེ་དང་ལྷན་ཅིག་མར་ལ་བཅེས་པའི་ཛམ་བུ་ཏི་བའི་ཞལ་ཟས་ཀྱང་
རྒྱུད་ཀྱི་བཤད་ཚོད་དང་མཐུན་པར་བཤམས་ཏེ། དབང་གི་མངོན་པར་རྟོགས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
89
པ་བདུན་དང་ལྡན་པའི་དཀྱིལ་འཁོར་སྒྲུབ་མཆོད་སྐབས་ཐོག་མཐའ་གཉིས་སུ་
བར་ཆད་དང་ཆོ་གའི་ཉམས་ཆག་ཁ་བསྐང་བའི་ཞི་བའི་སྦྱིན་སྲེག དཀྱིལ་
འཁོར་ཞལ་འབྱེད་ལ་རྒྱས་པའི་སྦྱིན་སྲེག་རྣམས་མ་ཆད་པ། དགེ་འདུན་ཆས་
སྟོན། གཞོན་ནུ་མའི་མཆོད་པ་སོགས་རེ་རེ་ནས་བགྱི་བར་འོས་པའི་ཆོ་ག་མ་
ཉམས་པ། དཀྱིལ་འཁོར་དེ་ཉིད་དུ་ལོ་གྲངས་ཉེར་ལྔའི་ཚད་ཀྱི་བདག་འཇུག་
བླངས་རྗེས་སྦྲེལ་ནས་སྣོད་ལྡན་དོན་གཉེར་ལོ་གྲངས་དང་མཉམ་པའི་རེ་བ་
རྫོགས་པར་བསྐང་བའི་སྐབས་དེར། ། དཔལ་འབྱོར་གྱིས་ཀྱང་དུས་བཏབ་ཀྱི་
སྟེངས་སུ་བཏོལ་བྱུང་། དེ་ནས་ད་ལྟའི་བར་ལ་གཅིག་ཀྱང་མ་བྲལ་བར་ལྷན་དུ་
འགྲོགས། དབང་གི་བྱ་བ་རྣམས་ལེགས་པར་གྲུབ་མཚམས། སྐྱེས་མདུན་
དགོན་པར་ཡབ་ཆོས་ཀྱི་རྗེའི་དྲུང་དུ། ཕྱག་གསེར་སྲང་གི་མེ་ཏོག་འབུལ་དུ་
རྐང་གཏད་ཕྱིན་པས། ཐུགས་ལྷག་པར་དགྱེས་པའི་བཀའ་བསྩལ་བསླབ་བྱ་
དཔག་ཏུ་མེད་པ་གནང་། ཁྱད་པར་སྔར་སྡོམ་གསུམ་ལ་དབྱར་གནས་རིང་
བཤད་པ་མཐར་ཕྱིན་བློ་ལས་འདས་པ་བྱུང་བ། དེ་ཇི་ལྟ་བ་བཞིན་ཅིག་ན་ནིང་
དབྱར་ཆོས་སྟེངས་རིག་གཏེར་མ་བྱས་ན་སྙམ་པའི་ཡིད་མ་ཁེངས་ཀྱང་། ད་
དུང་ན་ཚོད་གཞོན་ནུ་ཡིན་པས་ཕྱིས་ཀྱང་སེམས་ལ་ཞོག་གསུང་བ་ལ། བདག་
གིས་བཤད་ཀྱང་ཆོས་ཉན་རྣམ་པས་འབྲུ་གཅིག་ཀྱང་མི་གོ་མཆིས་པ་ནས།
སེམས་ལ་ཡང་ཕན་པར་འདུག་སྙམ་རྒྱལ་སྲས་ལམ་བཟང་ཚང་བར་བགྱིས་
ལགས་ཞུས་པས། དེ་ལ་ལུང་ངན་མ་ཞིག་ལས་མ་བྱས་པར་དགོངས་བྱམས་
གླིང་དུ་ཉི་ལྟར་ཆགས་འགྲོ་ཡི་འདུག་ཟེར་བ་ཐོས། བོས་ལས་ཁ་ཏ་འཇུག་སྙམ་
ཀྱང་། དྲུང་པ་ཆོས་རྗེ་པ་དེ་གཤེགས་པ་ནས་ཁྱོད་སེམས་སོ་ན་མི་འདུག་པས་མ་



90
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནུས། ཡི་གེ་འདི་ལྟོས་པ་སྐྱར་གདུང་བརྒྱུད་དྲུང་དུ་རྐང་གཏད་འབུལ་རྒྱུའི་ཞུ་
ཞིག་ཡིན། འཕགས་པའི་ཐུགས་དམ་རྡོ་རྗེ་རྣལ་འབྱོར་མའི་རྒྱ་ལྷ་འདི་དང་།
བརྒྱད་སྟོང་པའི་གསུམ་བདེ་ཉིད་གསེར་རྐྱང་མ་འདི་རྣམས་ཀྱང་འབུལ་རྒྱུ་ཡིན།
ཁ་ཏའི་དངོས་གཞི་ཁྱོད་ལ་རྣམ་པར་དཔྱོད་པའི་ཤེས་རབ་ཡོད་པས་ད་དུང་
འཇམ་དབྱངས་ལོ་ཆེན་སྙོགས་ལ། དུས་འཁོར་གསང་འདུས། སྒྲ་སོགས་རིག་
གནས་ལ་ འབད་པ་རང་གལ་ཆེ་གསུང་། དེ་མན་མཇལ་བ་མེད། ཕྱིས་
བསམས་པས་ཞལ་ཆེམས་སུ་འདུག དེ་ནས་སླར་ཆོས་འཕྲོ་ནག་པོ་གཞུང་དྲུག་
ནག་འབུམ་དང་སྤེལ་བའི་བཤད་ལུང་རྒྱས་པ། བླ་ཆོས་མེད་པར་བགྱིས་ནས།
ཟབ་བཤད་དུ་རྫོགས་རིམ་རིམ་པ་བཞི་བཟླས་པ་ཉིད་ལན་གསུམ་གྱིས་འཁོར་ལོ་
སྐོར་ཏེ། གསང་བའི་དེ་ཁོ་ན་ཉིད་དུ་ཕ་རྒྱུད་འདུས་པའི་ལམ་ཐམས་ཅད་ཟབ་
གསལ་དུ་བསྒྲིགས་ནས། ཤེས་བྱ་རྒྱུད་སོགས་སུ་འགྲེལ་ལུགས་དང་། ཨོ་ལ་པ་
ཏིར་གཉིས་མེད་དགྱེས་པ་རྡོ་རྗེའི་གནད་སྙིང་བོ་འཁོར་འདས་དབྱེར་མེད་དུ་
སྡོམས་ན་བཞི་ཚན་དུ་སྦྱར་བའི་བརྒྱུད་རིམས་སུ་སྟོན་ཚུལ། དཔྱིད་ཀྱི་ཐིག་
ལེར་མ་རྒྱུད་བདེ་མཆོག་གི་གནས་མ་ལུས་པ། དཔྱིད་དང་ཐིག་ལེ་ཞམ་སྦྱོར་གྱི་
སྲོག་རྩར་སྦྱར་ནས། རྒྱུད་རིམ་ཐོས་བསམ་དུ་གཏན་ལ་ཕབ། སྔགས་རིམ་
འཁོར་ལོ་བཞི་ལྡན་སྒོམ་བྱར་སླངས། ཡེ་ཤེས་ཀྱི་རིམ་པ་ཉམས་མྱོང་སྐྱེས་པའི་
འཆར་སྒོར་བཤད། གསང་རིམ་དངོས་ལྡན་དུས་རྣམ་པ་ཇི་ལྟར་བ་བཞིན་དུ་
དགོངས་འདུག དེར་སྤྱན་ཆབ་གཡོ་བཞིན་དུ་ཐུགས་དམ་གྱི་ངང་ནས་ཤུགས་
འབྱུང་གི་གསོལ་འདེབས་འདྲ་མ་ཞིག་གནང་བའི་ངང་མ་ཉམས་དེ་བསད་
འཕྲལ་སྐུ་འཁྲིས་ཀྱི་ཕྱག་ཕྱི་བ་ཀུན་ལ་གསུངས་འདུག ཉི་ཚོད་སྒྱུར་བའི་དུས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 91
ཙམ་ཡིན་པ་འདྲ། ངེད་རང་གི་རྩེ་ན་ཡོད་པ་ཀུན་གྱིས་མིག་མཐུན་པར་བྱ་རྒོད་
བཞི་སྟེང་གི་ཐད་ན་ལྡིང་བ་མཐོང་འདུག དེ་འཕྲལ་རང་ལངས་ཕྱིན། དེ་
ནུབ་དགོན་པར་སླེབ་མཚམས། ཁམས་ཤིན་དུ་དུབ་པ་ཤེས་པ་འུར་ལངས་པའི་
ངང་ནས་ཁོང་རྣམས་སེམས་ཕྲལ་ལ་བཀོད་པའི་སྐབས། ངེད་རང་གིས་སྨྲས་པ་
དྲན་ཚོད་ནི་མི་འདུག ཕྱིས་ཁོད་རྣམས་གླེང་བ་ལ། ང་ཅི་ནས་ཀྱང་སྡོད་
འདོད་ན། བུ་མོ་གཙང་མ་བཞིས་གདིང་བའི་སྣེ་ཟུང་ལ། དབུས་སུ་ཤཱཀྱ་ཐུབ་
པའི་སྐུ་གཅིག་ཞོག བརྟན་བཞུགས་ཀྱིས། ཟོན་པ་དེ་གཉིས་དྲུང་པ་རང་བྱུང་
བའི་བྲང་འོག་ཏུ་གནོན་ཟེར་བ་བཞིན་བྱས་པས། དེ་མ་ཐག་ཁམས་སོར་ཆུད།
དཔུས་མགོ་གཡོན་པ་ལ་ཟུག་ ཨེན་ཙམ་འདུག་པ། དེར་སྡོད་རིན་མ་ཆག
ཚུར་ལམ་སྔར་གྱི་བརྡབས་ས་རང་དུ། ཤི་སྐྱིད་ཀྱི་གཅེར་ཉལ་ཐུན་དམིགས་
ཞིག་བྱས་པས་ཚེར་མ་བཏོན་པ་བཞིན་སོང་། བླ་མ་རང་བྱུང་བ་དཔོན་སློབ་
རྣམས་ལ་ནི་གུའི་བྱིན་རླབས་བཅུ་གསུམ་ཙམ་མགྱོགས་ཁྲིད་ལག་བཅངས་མས་
མཚོན་པའི་ ཐུགས་བཞེད་ རྫོགས་ པར་བྱས། སླར་མཐའ་ དཀར་ དུ་ ཕྱིན་
མཚམས། བུའི་མཆོག་བ་ལུང་སྙིང་རྗེ་ཅན་དང་མཇལ། ལམ་འབྲས་ནི་གུའི་
སྐོར། དབང་བཀའ་བྱིན་རླབས་ཅི་བཞེད། གཞུང་སྤྱི་ཆིངས་རྩོམ་པ་མང་བ་
ཡང་བྱས་ལྷུག་པར་ཕུལ། ལ་གསར་བར་སྐྱེལ་ཐུང་བྱས། དེ་ལོ་ཡང་བཀྲ་དུམ་
དུ་ ཕྱིན་ལམ་འབྲས་ན་ནིང་ལས་རྒྱས་པའི་མཐའ་ཆོད་སྐྱར་ཆོས་ཡོད་ཙམ།
མཁས་བཙུན་དབོན་པོ་ཆོས་རྗེ་བློ་གྲོས་དབང་ཕྱུག་པས་གཙོ་མཛད། སྨན་ཁྲོ།
སྤྲིན་ཆེན་སོགས་ནས་ཆོས་ཉན་ཁོ་ན་ལ་འདུས་པའི་ཚོགས་ལ་ཚར་བར་བྱས།
དགུན་པདྨ་ཡུལ་དུ་ཕྱིན་མཚོ་ངུབས་ཀྱི་དབེན་གནས་སུ་བསྡད། དེར་བཞུགས་



92_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཀྱི་སྒྲུབ་ཆེན་འགའ་ལ་ནི་དགུའི་མགྱོགས་ཁྲིད་ཞིག་བྱས་མཚམས། ཨ་ཕྱི་རྒན་
མོ་མ་དང་དྲིན་མཉམ་པ་དེ་ན་ཚོད་ཀྱིས་གཏུགས་པའི་ངང་གིས་ལྔ་པའི་གནས་
ལ་གཞོལ་བའི་མཚན་མ་བརྟན་པོ་ཤར་ནས། ཐོག་མར་སེམས་འཁྲིད་པའི་
དངོས་པོ་སྦྱིན་པས་ཡིད་ཡང་ཡང་མགུ་བར་བྱས་རྗེས། མངོན་སུལ་ལས་མ་
འདས་པའི་ཡིད་ཤེས་ཀྱི་བསྐུལ་བློ་བུར་དུ་མཚམས་ལ་ཧར་འདོན་བྱས་ཕྱིན་པས།
དབུགས་སོང་ཙམ་ལ་སླེབ། དེ་དུས་སྤྱི་བོ་ལའང་དྲོད་འདུག དེ་འཕྲལ་མི་
འཁྲུགས་པའི་དབང་བསྐུར། རྗེས་ཀྱི་བྱ་བ་རུས་བུ་ཆོས་སྐུར་བསྒྲུབ་པ་སོགས་
ཆ་ཙམ་གྱི་སེམས་ཚིམ་པའི་དགེ་རྩེ་ཡང་གྲུབ་མོད། མ་འོངས་པའི་དུས་མཐར་
འཁོར་གྱི་ཐོག་མ་རྒན་མོ་མ་མད་དེ་གཉིས་ལ་འཆོལ་སྙམ་ཡོད། མདོར་ན་སྔ་མི་
བསགས་པ་ཅུང་ཟད་ལ་བརྟེན། ཕ་མ་རིགས་ལྡན་གྱི་ཆོས་ལ་སྦྱར། གཞོན་ནུ་
ནས་གྲོང་པའི་དྲིས་མ་རེག་ཅིང་། ཁྱིམ་པའི་ཀུན་སྤྱོད་པ་ཕལ་པ་ཕྲ་མོས་ཀྱང་མ་
གོས། བྱིས་པའི་རྩེད་མོ་ཀུན་ཀྱང་སྦེ་སྐོར། བངས་འཕྱོངས་ཆུ་རྩེད་རྡོ་སྒོར་
སོགས་ཕལ་པའི་ཀུན་སྤྱོད་གཅིག་ལག་ཏུ་མ་བླངས། དབང་བཀུར་ཆོས་འཆད་
ཀྱི་རྣམ་པའི་བག་ཆགས་ཁོ་ནར་ཡོད། ཁྱད་པར་བཅུ་བདུན་ནས་ཉེར་བརྒྱད་
བར་གྱི་ལོ་སྐོར་ཅིག་པོ་དེ་ལ་ཆོས་ཞུ། བསྙེན་བསྒྲུབ་ཀྱང་དུ་མ་ཡང་བགྱིས་མོད།
གཙོ་བོར་ཐོས་པ་ཁོ་ན་རྟེན་པས་མི་ཤེས་པའི་མུན་པ་ལས་ཡོངས་སུ་གྲོལ་སྟེ། ད་
ལྟ་དབང་། ཟུར་བཀའ་རྣམ་པར་དག་པ་ཀ་ཡོད་ལ། ལྷད་མ་མཆིས་པར་རྒྱུད་
སྡེ་བཞི་དང་འབྲེལ་བའི་དཀྱིལ་འཁོར་ཡོངས་སུ་རྫོགས་པ་བདུན་ཅུ་དོན་ལྔའི་
དབང་ནམ་བསྐུར་དགོས་ཀྱང་། དོན་སྤྱིའི་རྣམ་པས་གཅིག་འགྲོས་ཀུན་ལ་སྦྱར་
བའི་སྟོང་ཟོབ་མིན། རེ་རེ་ནས་བསྟེན་པོས་རྒྱུད་འདི་ལ་བརྟེན། བོད་འགྱུར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 93 །
རྣམས་ལ་ཚིག་རིས་སུ་ཤར་བའི་དེ་དང་དེ་ཐད་ཀྱི་ལུང་སྦྱོར། རྒྱུད་ཚིག་གཙང་
སིང་བ། རྒྱ་འགྲེལ་དང་སྦྱར་བའི་ངེས་གསང་ཕུན་སུམ་ཚོགས་པ། འགྱུར་
ཁྱད་སོགས་སྤུ་ཙམ་གྱི་ནང་སེལ་ཡང་མ་འདྲེས་པའི་དྲན་པ། ཤེལ་བུམ་དུ་ཆུ་
བླུགས་པ་ལྟ་བུ། རྒྱ་གཞུང་རྣམས་ཀྱང་བསྟན་འགྱུར་ཙམ་པོའི་ནང་དེ་ཁོ་ན་ལ་
མུར་བསུབས་བྱས་པ་ལ་མ་ཡིན་པ། སྔོན་བྱོན་གྱི་མཁས་པ་ཆེན་པོ་དག་གིས་
བཀའ་ཐོ་མཆན་བུ་ཐེབས་པའི་ཡིད་ཆེས་མ་ཁོ་ན་ལ་ནན་ཏན་བྱས། ཚིག་འདི་
ཐད་ན་མཚན་ འདི་ཡོད་མེ་ལོང་ གི་ གཟུགས་ ལྟར་ གསལ་ ལེ་ བ་འདི་ཡིན།
གངས་ཅན་གྱི་མཁས་གྲུབ་གོང་མའི་གསུང་རྒྱུན་མཐའ་ཡས་པའི་མངོན་དཀྱིལ་
རྣམས་ལ་ཡང་བླ་མ་ལས་ཐོབ་པའི་དཔེ་ཉིད་ཀྱིས་ཚིག་རིས་མ་འཆུགས་པའི་སྲོག་
རྩ་ཆོ་གར་བྱིན་མི་འདྲ་བའི་ཁྱད་པར་མཐོང་ངོ་ཅོག་བཤད་པའི་ན་ཡམས་སུ་
བཀོད་པའི་དབང་གཅིག་མ་ཡིན་པ་ཀུན་ལ་སྦྱར་བའི་འཕྲུལ། གཅིག་ཤེས་ཀུན་
གྲོལ་རྒྱ་མོའི་ཐགས་ཀྱི་སྐྱེས་སོ་འདྲ་བ། ཐ་དད་དུ་གྱེས་ཤིང་། ཕན་ཚུན་མ་
འཁྲུག་པ་ལྕེ་ཐོག་ནས་བཤོར་བའི་གཟིགས་གསལ་ལ་ཕེབས་པ་འདི་ཉིད་དང་།
བླ་མེད་ནང་གི་བྱིན་རླབས་བརྒྱད་ཅུ་རྩ་དགུ། ཟུར་ཀའི་རྗེས་གནང་རྣམ་པར་
དག་པ་བརྒྱར་སོང་ངེས་ཙམ་ལས་དབང་རྡོར་ཕྲེང་། མི་ཏྲ་བརྒྱ་རྩ། སྒྲུབ་
ཐབས་རྒྱ་མཚོ། བརྒྱ་རྩ་ལྟ་བུ་ཆོ་ག་གཅིག་འགྲོས་ཀྱིས་ཀུན་གྲངས་ནས་ཡིག་
སྟེང་ནས་བཀླགས་ཆོག་མ་ཡིན་པ་རེ་རེ་ཡང་ལོ་རྒྱུས་སོ་སོ། རྒྱ་གཞུང་བོད་
གཞུང་མི་འདྲ་བའི་ཁྱད། ཆོ་ག་ཞལ་ཕྱག་རེ་རེ་ལའང་དེ་འདི་ལ་དགོངས་ཀྱི་
འཐེན་སྦྱོར་འཕྲག་གནོན་ཐུབ་པ། བསྒྲུབ་ཐབས་སོ་སོའི་མཆོད་བརྗོད་ནས་
མཇུག་མཛད་བྱང་གི་བར། མིག་གིས་བལྟས། ཡིད་ཀྱིས་གཟུང་། གཞན་ལ་



94 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནམ་དགོས་ལྷག་པར་སྟེར་བའི་བསྙེན་མེད་ཀུན་གྱིས་རྟོགས་པ་འདི་ཉིད་ལགས།
དེ་ཙམ་གྱིས་བློའི་སྣང་བ་ཕྲ་མོས་མ་བཅིངས་པར། ཐོས་མཐར་བསྒོམ་པ་ལ་
གཞོལ་བའི་བློས། ལོ་ཉེར་བརྒྱད་ལོན་པ་ནས། ཞེན་མེད་བློ་སྣ་ཐུང་བའི་སྐྱོ་
ཤས་ཀྱིས་བསྐུལ། དཔེ་བལྟའི་སྤྲོས་པ་ཡང་རིམ་གྱིས་བཏང་། སྔར་ཐོས་པའི་
ཆོས་རྣམས་ཀྱིས་རོ་ཅི་མྱོང་བགྱིས། ཁྱད་པར་ནི་གུའི་ཉམས་ལེན་ལ་བློ་ཕྱོགས་
པར་བྱུང་བས་རང་གཞན་གྱི་བསྒོམས་འདེབས་ཀྱི་ཐོག་མ་འདི་ལ་བྱས། ཆོས་
འཆད་ཉན། འགྲོ་འདུག་ཟ་ཉལ་ཀུན་གྱི་སྐབས་སྒྱུ་མ་རྨི་ལམ་གྱི་དྲན་པ་དུ་རེ་བ་
མ་ཆད་པའི། ལས་དང་པོ་བའི་བློ་གསར་བུའི་མདུན་པ་མ་ལོག་ཙམ་དེས་མྱོང་
བའི་སྣེ་ཟིན་ཙམ་བྱུང་སྟེ། པཎ་ཆེན་བྱམས་པ་གླིང་པ་སྡེ་པའི་སྐུ་བསྲུང་ལ་རབ་
རྒྱལ་རྩེགས་ཕེབས་དུས་རྨི་ལམ་གཟུང་། སྐུ་མདུན་དུ་ཕྱིན་གནས་ཚུལ་ཇི་ལྟ་
བའི་མཐོང་སྣང་ཞིབ་ཏུ་ཕུལ་བས་འཛོལ་མེད་པར་ཐུགས་ཆམས་པའི་ཕྱག་
རྟགས་གནང་བ་དེས་མཚོན་པའི་འཆར་སྒོ་ཅུང་ཟད་ཀྱིས་ཡིད་དྲངས། ཡེངས་
པ་མེད་པར་ཉམས་ལེན་གྱི་རྐང་མ་ཁྲིལ་ཁྲིལ་སེམས་གཅུན་པས། རིམ་གྱིས་
བློས་བཏང་གི་བསམ་པ་ངང་གི་འཕེལ། དཔེ་ཆ། ལྷ་རྟེན། དགོན་སྡེ། གྲྭ་
པ་རྣམས་ལ་ཞེན་ལོག་སྐྱེས། མི་མེད་ཀྱི་རི་ཕུག་གང་དབེན་བརྟགས། འཇིག་
རྟེན་ལས་སྣང་གི་མཛེས་འཆོར་ལ་གྱོང་ཅི་ཐོགས་བྱས། སྔར་བཞིན་ཁ་ནང་
ལོག་གི་བསམ་མནོ་མཐའ་སྤྱོད་བཏང་བས་འཕྲེང་ཆགས་ཨ་མ་དྲིན་ཅན་ལས་
ལོག་པ་ཏིལ་ཙམ་ཡང་མ་རྙེད་པས། ཕུགས་བརྩེ་དུངས་ཆེ་བར་ཡོད་ཀྱང་།
འཕྲལ་ཞེ་གཅོད་ཀྱི་གཏམ་ཁོ་ན་སྨྲས། རིག་པའི་རྒྱལ་པོ་ནམ་དུ་ཡང་དགུང་ཁ་
ཡན་ལ་མ་བཏང་བར། དྲན་པའི་ཐག་པས་བརྟགས། ཆོས་ཀྱི་སྲོག་རྩ་ནས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 95
བཟུང་བའི་དྲན་འདེབས། ཅིས་ཀྱང་དགོས་མེད། ཁ་ཞེ་མ་འཛོལ་བའི་ངེས་
འབྱུང་བླ་ལྷག་བྱེ་འཕེལ་དེ་ཉིད་ལ་བརྟེན། རྨི་ལམ་གྱི་འཆར་སྒོ། རང་མྱོང་
དང་འབྲེལ་བའི་བག་ཆགས་ཕལ་པ་མ་ཡིན་པའི་བློ་འདས་ཀྱི་སྣང་བ་མཁའ་འགྲོ་
མའི་ཚོགས་གྲལ་དུ་ག་ཎ་ཙཀྲའི་པུ་ཛའི་དགའ་བ་ཉམས་སུ་མྱོང་བས། རྣལ་
འབྱོར་མའི་ཞབས་དྲན་པའི་རྟེན་འབྲེལ་རྨད་བྱུང་དང་། སྐབས་འགར་ཉིན་
ལམ་བཞི་ལྔས་བར་ཆོད་པའི་ས། རང་གི་སློབ་མ་རང་འབྱུང་རྡོ་རྗེའི་ཆོས་སྟོན་
གྱི་ཚོགས་མཆོད་སྐབས། དེར་འདུས་ཐམས་ཅད་ཀྱིས་གསལ་བར་མཐོང་བའི་
སྤྲུལ་བསྒྱུར་གྱི་གསལ་སྣང་ཁྱད་པར་ཅན་མངོན་སུམ་གསལ་མཐོང་། དགོན་
པར་ལག་པ་གྲིས་ཕུག་པའི་རྨ་ཆེན་པོ་ཁྲག་རྒྱུན་མི་ཟད་པ་ཡོང་བ། དེ་ནུབ་རང་
ལ་མི་དམིགས་པར། རྨེན་པའི་རྗེས་ཙམ་ཡང་མི་སྣང་བ། ལྷན་དུ་གནས་པའི་
སྐྱེ་བོ་ཐམས་ཅད་ཀྱིས་མིག་ཤེས་ཀྱི་གཅེར་མཐོང་བསྙེན་མེད་དུ་གྱུར་པ། དེ་
སྐབས་ནི་གུ་ཚོགས་འཁོར་གྱི་དུས་གཅིག་ཆོ་གའི་བྱ་བ་རྣམས་གྲུབ། དངོས་
གཞི་ཚོགས་ལ་ལོངས་སྤྱོད་པའི་ཚེ། ཤེས་པ་འུར་ལངས་པའི་ལུས་སེམས་ཀྱི་
འགྱུར་བ་ཆེན་པོའི་ཟིལ་དང་བཅས། མཁར་སྒོང་རྡོ་ཚད་བྲེ་ཕྱེད་ཙམ་བཟའ་
བཅའ་ཀུན་ལ་གཏོར། དཔོན་སློབ་ཀུན་གྱིས་ལོངས་སྤྱད་པས་སོ་རྩེ་བ་སོགས་
ཨ་འཐས་ཀྱི་མཚན་རྟོག་ཅི་ཡང་མེད་ཅིང་། རྗེས་ཕོ་བ་ན་བ། རྡོའི་རང་ཚན་
ཕྱིར་བྱུང་བ་སོགས་འགའ་ཡང་མེད་པ། ཚོགས་ཀྱི་འདུ་བ་དེ་ན་གནས་པའི་
བསྐལ་བཟང་དམ་ཚིག་ཅན་དག་གི་རང་རྒྱུད་ལ་སྒྱུ་མ་ལྟ་བུའི་ཏིང་ངེ་འཛིན་
འཕོས་པའི་ཡིད་ཆེས་དང་ལྷན་དུ། སྒྲིབ་མེད་དུ་རྟོགས་ཤིང་། ཡང་དེ་སྐབས་
ནུབ་ཅིག་ལྷག་གཏོར་ཕྱིར་དོར་བ་མ་བྱུང་བ་ནང་དུ་བཞག་པས། མཚན་ཕྱེད་



96 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡོལ་ལ་ཁྱི་ལྟ་བུའི་དབྱིབས་ཅན། འདི་ཡིན་ངེད་རང་ཀུན་གྱིས་གཏན་མི་ཤེས་
པ་ཞིག་གིས། མིས་སྒོ་འབྱེད་པ་ལྟར། བླ་བྲང་གི་སྒོ། བར་སྒོ། ནང་སྒོ་ལ་
ཐུག་གི་བར་གྱི་སྒོ་རྣམས་རིམ་པར་ཕྱེ་ནས། གཏོར་མ་ལྔ་ཚར་དུ་བསྒྲིགས་པའི་
མཐའི་མཁའ་འགྲོ་སྤྱི་གཏོར་དང་། ཚོགས་ ལྷག་ སྣོད་ དང་ བཅས་ པ་ཁྱེར།
རྗེས་དེད་ཀྱང་མ་ཟིན། ནང་པར་སྣོད་ལམ་གྱི་བཞི་མདོ་ནས་རྙེད་པའི་ཚུལ་
དགོན་བཞུགས་ཐམས་ཅད་ལ་གསལ་མཐོང་དུ་གྱུར་པ། འཕྲེད་མཁར་གྱི་ན་
ཁར་གུར་ཕུབ་བསྡད་པའི་སྐབས། ནུབ་ཅིག་རྨི་ལམ་གྱི་འཆར་སྒོ་བུད་མེད་ཀྱི་
ཁྲོམ་དཔག་ཏུ་མེད་པ་འདུས་ནས། ག་ཎ་ཙཀྲའི་མཆོད་པ་བགྱིས་པའི་མཚན་
མ་བརྟན་པོ་བྱུང་བའི་ནང་པར། གུར་འཁྲིས་ན་བུ་མོ་གཞོན་ནུ་ཞིག་གི་བསྐྱེད་
མན་ཆོད་ཀྱི་ལུས་ཚང་བ་ཞིག་འདུག་པ། དེར་འདུས་ཐམས་ཅད་ཀྱིས་མཐོང་
ཞིང་། སླར་དུར་ཁྲོད་སྐྱེ་མི་དངོས་ད་ལྟ་ཡང་མ་ཤི་བར་ཡོད། དེ་ནས་སྣེ་ཤང་
གི་རོང་ལ་ཕྱིན་པས། རོང་པ་གཞོན་ནུ་ཡུལ་དེའི་མི་སུ་དང་ཡང་འགྲོགས་
འདྲིས་ངོ་ཤེས་སོགས་མེད་པ་གཅིག་གིས། ཨ་བར་སྐྱུར་གསུམ། པི་པི་ལིང་།
སྒ་སྐྱ། ཀ་ཀོ་ལ་སོགས་སྨན་ཤིང་གདོང་ནས་ཕབ་འཕྲལ་ཀ་ར་ལབ་ཏའི་ཤིང་ལོ་
བརློན་པ་ལ་གྲིལ་བ་གཟེབ་གང་དང་། ཏིལ་དང་འབྲས་ཀྱི་སྙེ་མ་མ་ཉམས་པ།
སྙུག་མའི་འབྲས་བུ་རློན་པ་ཕུལ་གང་རྣམས་ཁྲོམ་འདུས་པའི་དབུས་སུ་ངེད་ལ་
བྱིན། ངེད་ཀྱིས་དངོས་པོ་གང་བྱིན་ཡང་འདོད་པ་མེད་པར་ནང་པར་ཕྲད་དུ་
ཡོང་ཟེར། དེ་ནུབ་གར་སོང་རྗེས་མེད་ལ་སོང་། གྲྭ་པ་ཚོ་བཀྲམ་ཡུལ་ཀུན་ཏུ་
བཙལ་བས་མ་རྙེད། དེར་ཡུལ་དེའི་རྒན་པོ་རྣམས་ན་རེ། སྨན་འདི་དག་སྐྱེ་ས་
དང་རང་རེ་བཞུགས་ས་འདིའི་བར་ལ་ཟླ་བ་ཕྱེད་དང་གཉིས་ངེས་པར་ཡོད།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 97
མི་རང་རྒྱུད་པས་ཁྱེར་ཡོངས་ན་འདི་འདྲའི་སོ་མ་ག་ལ་ཡོང་། རོང་པའི་མི་ཚ་
མཐོང་ན་ལྕེབ་པ་ཙམ་བྱེད་ཀྱང་། མདངས་ཚྭ། གོས་སྣམ་ཅི་གནད་ཀྱང་མིག་
མི་བལྟ་འདུག མི་མ་ཡིན་ངེད་རང་གི་ཡུལ་གྱི་ལྷ་ཇོ་བོ་ཆེན་པོས་དྲུང་པ་རང་ལ་
ཕུལ་བ་ཡིན་ཟེར་ཞིང་། དེ་ནས་རང་ཡུལ་བར་ལ་རྐང་འགྲོས་མགྱོགས་པའི་
ཉིན་ལམ་གསུམ་ཡོད་པ། བཤད་ནས་བང་ཅེན་རྐང་བཙུགས་མངགས། བླ་མ་
སློབ་དཔོན། དཔོན་པ་ཡབ་ཡུམ་ཀུན་ལ་སྨན་སྐྱེས་འབུལ་དུ་བཏང་། དེ་དུས་
ཀྱི་སྨན་ལག་ན་ཡོད་པ་ད་ལྟ་ཡང་ཤིན་ཏུ་མང་། དེར་རོང་མི་ཐམས་ཅད་དད་
པའི་འུར་ལངས། ཆོས་རྗེ་ནི་ངེད་རང་གི་ལྷས་ཀྱང་མཆོད་པ་ཡིན་ཟེར་སྙེད་པ་
དཔག་ཏུ་མེད་པའི་བཀུར་བསྟི་བྱུང་ཞིང་། སླར་ལོག་སྣེ་ཤང་ལ་བོ་ཆེའི་མདུན་
དུ་སླེབ་ཚམས་གངས་ཆེན་པོ་བབས། ལམ་འཕྲང་དོགས་པས་ཡར་མར་ལ་ལོག་
པམེད་ཅིང་། ས་དེ་རང་དུ་བསྡད་ན་གངས་རྒྱུད་ཀྱི་ཉེན་ཆེན་པོ་ཡོད་པས།
འཁོར་རྣམས་ཡིད་ཁོང་དུ་ཆུད་འདུག་པས། ངས་འདི་ལ་དེ་ཙམ་གྱི་སྡུག་
བསྔལ་མི་དགོས་གཞི་བདག་གཏོར་མ་ཆོས་བྱས། བཏང་འཕྲལ་རང་བློ་བུར་དུ་
གངས་འབབ་འཕྲོ་ཆ། སྤྲིན་ཐམས་ཅད་རང་སར་དེངས་ཏེ་སྐར་མ་བཀྲ་ལམ་
མེར་མཐོང་བྱུང་བས། ཁོང་རྣམས་དགའ་ཚོར་ཆེ་ཆེར་འདུག་ཅིང་། དེ་ནས་
ཞོགས་ལ་བྱས། ཁོང་རྣམས་སྔོན་ལ་འགྲོ་ཞིང་ཡོད་པའི་རྐང་འོག་ནས། ཕ་
བོང་ཆེན་པོ་ཞིག་འགྲིལ་ཏེ་ངེད་རང་གི་མགོའི་ཐད་རང་ལ་འཕར་བྱུང་བ། སྒྱུ་
མ་རྨི་ལམ་གྱི་རྩིས་མ་ཤོར་བའི་ངང་ནས། ཨ་ཞེས་སྒྲ་དྲག་པོར་ལྷང་ལྷང་སྨྲས་པ།
མིག་ཐད་ཀྱི་བར་སྣང་ལ་ཨ་ཡིག་དཀར་པོ་བྲིས་པ་ལས་གསལ་བ་ཞིག་འོད་ཕིར་
ཕིར་འདུག ཕ་བོང་དེ་མགོའི་སྟེང་ལ་སོང་དུས་རླུང་དྲང་སིར་བ་ཞིག་བྱུང་།



98 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་ནས་མ་ཚད་བརྡབས་སོང་བས་དུམ་བུ་མང་པོར་སིལ་གྱིས་ཞིག་སོང་། དེར་
སྒྱུ་མའི་རང་མྱོང་ཆེན་པོ་བྱུང་བས་ཡིད་དྲངས། ཉིན་རངས་མིག་ལྟ་སྟངས་
ལས་མ་གཡོས་པར་ཡོངས། ཁོང་རྣམས་མིག་ལ་གངས་ཕྱིད་བྱུང་དོགས་གཡག་
རྔ་དཀྲིས། གཟབས་ནས་ཡོང་གིན་འདུག གནས་ཆེན་ཆུ་མིག་བརྒྱ་རྩར་སླེབ།
ཁྲུས་ཀྱི་རྫིང་བུ་དེར་དཔོན་སློབ་ཀུན་གྱིས་ཁྲུས་བྱས་པས་གྲང་བའི་རེག་བྱས་རྐྱེན་
བྱས། ཤེས་པ་འུར་ལངས་པའི་མྱོང་བ་དེ་དང་མཚམས། སྔར་སྦབ་བྱུང་བའི་
ལོ་རྒྱུས་མཁར་ཆེ་ཆེ་ཟེར་ད་དུང་འཇིགས་འཇིགས་འདུག འགའ་རེ་སྦབ་དེ་
ཐུགས་དམ་གྱི་སྐྱོབས་བྱུང་སྟེ། དོ་ནུབ་སྤྱན་ལ་བལྟ་རྒྱུ་ཡོང་བ་མེད། ཟུར་ནས་
བལྟས་ཙ་ན་ཁྲོ་བོ་ལྟ་སྟངས་ལས་སྐད་ཅིག་མི་འགྱུར་འདུག བཙུམས་ན་ཞུ་
སྙམནའང་ཐུགས་ཧུར་ཕྱུངས་འདུག་པས་ཞུ་མ་སྤོབས་ཟེར། རྩབ་རྩབ་བྱེད་
ཅིང་ཇ་དུད་སོགས་ཀྱིའང་སྤྱན་ལ་གནོད་ཅེས་ཤ་ཚའི་ཉེ་གདུངས་རང་འདུག
ངས་ཁྱེད་རང་གཟོབས། ང་སྒྱུ་མའི་རྣལ་འབྱོར་པ་མིག་ཐོན་ཀྱང་སླ་སྒྱུ་མ་ཡིན།
ཞརཀྱང་རྨི་ལམ་ཡིན། ལོང་ཡང་ལས་སྣང་ཡིན་ཨའུ་རྩི་བྱས། དོ་ནུབ་ཁྱེད་
རང་འདིར་ཉོལ། ངེད་པ་དམིགས་འདུག་པས་ནགས་ཁྲོད་ཡ་གིར་ཅོག་བུ་ཁྱེར་
བྱས། གཅིག་པུར་བསྡད་ནས་དགེ་སྦྱོར་དང་སེམས་འདྲེས་པའི་ཐུན་རིང་བ་
ཞིག་བཏང་ནས་ཉལ་བསྡད། ཆོ་འཕྲུལ་གྱི་ཀློངས་བློ་འདས་བྱུང་། དེའི་ཟིལ་
འཁོར་རྣམས་ལའང་ཕེབས། ཕྱིར་འགྲོ་ལ་མི་གསུམ་གསུམ་སྡེབས་ནས་ཀྱང་
འགྲོ་མི་ནུས་པའི་འཇིགས་སྣང་བརྗོད་འདས་བྱུང་འདུག སྔ་དྲོ་ཉི་ཤར་ཙམ་ལ་
ངའི་རྩར་མི་རེ་ཡོང་གིན་ཡོད་པ་ལ། སུ་ཡང་མ་བྱུང་། ཅི་ཟེར་ཇ་མོ་ཡང་མི་
གཏོང་ཡོད་དམ་སྙམ་བལྟས་པས་རྣམ་པའང་མི་འདུག་པས་ཁོ་ཚོའི་རྩར་ཕྱིན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 99
པས། ངེད་རྣམས་གཉིད་ཀྲི་སོང་མན་མིག་དོན་འགྲོ་བ་ཙམ་གྱི་ཟུག་བྱུང་། སྐྲ་
མདུན་གྱི་སྤྱན་ཡང་བརྙེལ་དགོས་དྲུང་དུ་ཡོང་རྩིས་ལ་ཞེད་དྲགས་ཡོང་མ་ནུས།
ད་ནང་ནམ་ལངས་ནས་མཐོང་རྒྱུ་མེད་པར་མ་སླེབ་ཟེར། རང་རང་གི་མལ་ན་
བྲེ་མོ་ཕྲེ་ཕྲེ་འདུག་པས། དེ་ཉིན་ཁོང་རྣམས་ལ་ཟས་སྟེར་བ། རྟ་དྲེལ་ཁ་ཕྱིས་
ཐམས་ཅད་རང་ལ་བྱེད་པའི་ཁུར་བབས། མདོར་ན་བརྗོད་པ་འདི་དག་མི་
གཅིག་དང་གཉིས་མིན་པ་ཡོངས་ཀྱི་གཟིགས་གསལ་ལ་ཕེབས་པ་རྣམས་ཡི་གེར་
བྲིས་པ་ཡིན། འདིས་མཚོན་པའི་སྒྱུ་མའི་འཆར་ཚུལ། ཨ་འཐས་ཀྱི་བྱིས་པ་
རྣམས་དང་བག་མི་འདྲ་བའི་གཏམ་གྱིས་སྒོ་དུ་མ་ཡོད་མོད། བྲིས་གསལ་ལང་།
དུས་དེར་ཡང་རང་གི་རང་བློས་མ་ཐོངས་པའི་འཚང་འབྲུའི་འཛུབ་བཙུགས་
ཐུན་མ་ཆད་པ་བྱས། ནི་གུའི་དགེ་སྦྱོར་འདི་རྣམས་ཀྱི་ངོ་སྤྲོད་བོགས་འདོན་
གེགས་བསེལ་ཞུ་བའི་བླ་མ་ཞིག་འཚོལ་བ་དང་། སྙོམས་ཆུང་གི་ཆོས་འདི་སྤྲང་
པོའི་དགོས་སྐལ་གྱི་ཐར་ལམ་དུ་མཇལ་བྱུང་བ་འདི་ལ་མཐའ་ཆོད་པའི་ཆོས་ཞུ།
དབུས་གཙང་གི་བླ་མ་བཟང་དགུ་བསྟེན། སེམས་ལྷག་མ་ལུས་པ་ཞིག་བགྱིད་
ཅིང་། ཤངས་པ་བཀའ་རྒྱུད་ཀྱི་གནས་རྣམས་སུ་ཚོགས་འཁོར་རེའི་འབྲེལ་པ་
འཛུད་པ་ལ་འགྲོ་དགོས་པ་འདུག་སྙམ་ཞེ་ལ་བཞག འཕྲལ་ཨ་མ་སོགས་ཀུན་
ལ། ང་ཇོ་མཇལ་དང་ཆོས་རྗེ་ངོར་ཆེན། ས་སྐྱ་བདག་ཆེན་རབ་མཛེས་པ་
གཉིས་ལ་རྗེ་དྲུང་དུ་མ་ཐོབ་པའི་ཆོས་བཤམ་ཞུ་བ་ལ་འགྲོ་བྱས། ཡུལ་ནས་སྦྲུལ་
ལོ་ཟླ་བ་གཉིས་པའི་ཉེར་བརྒྱད་བླ་མའི་དུས་ཆེན་ལ་བཏེག ལམ་གྱི་ཀུན་སྤྱོད་
ལྡུམ་བུ་བའི་རང་སྣང་སྐྱོང་ཞིང་། སྣང་བློ་བདེ་བར་གསེར་མདོག་ཅན་དུ་སླེབ།
སྔར་གྱི་ཆོས་གྲྭ་ལྷན་ཅིག་འཁོད་པའི་གྲྭ་རྙིང་རྣམས་མཇལ། ཇ་ཞིག་གྲངས།



100
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྒོམ་ཆེན་གྱི་མཆོད་པོ་འདྲ་བའི་ཆུ་ལ་ཆ་བཞག མཚན་ཉིད་པ་སྐམ་པོ་ལ་རེ་
བ་མེད། གཅིག་མིག་ གཅིག་ལ་ཧུར་ཧུར་སྒྱུ་མའི་སྐྱེས་བུ་ནང་འཚོགས་སྨྲ་
བསམ་བརྗོད་མེད་ཀྱི་ལྟད་མོ་ཆེན་པོ་མཐོང་། དུས་དེར་བླ་བྲང་རྒྱབ་ཀྱི་བསྐྱེད་
ཚལ་ན། རི་བ་ཀུན་རྒྱལ་བ་ཆོས་རྗེ་རིན་པོ་ཆེའི་དྲུང་འདུལ་བའི་ལུང་གསན་ས་
ལ་སྤྱན་དྲངས་འདུག་པས། ཁོང་ས་འབྲུག་པའི་བུ་ཆེན་ཡིན་ཟེར་བས། ཆོས་
འདྲའི་རྩད་གཅོད་ལ་ཕྱིན་པས། ངེད་རང་ཕན་ཚུན་མཇལ་བ་ཙམ་གྱིས་སྔར་
འདྲིས་ཀྱི་མཛའ་བོ་ལྟར་ཐུགས་དག་སྣང་ཁྱད་པར་ཅན་སྐྱེས། འདི་ལྟར་སྐུ་
གཞོན་ནུ་ལ་མཁྱེན་རབ་མཐར་ཕྱིན། སྔོན་གྱི་སྨོན་ལམ་འབད་མེད་དུ་བསད།
སྒྲུབ་པ་ཉམས་ལེན་ལ་ཐུགས་གཞོལ་བ་འདི་ངེད་སྒྲུབ་རྒྱུད་པའི་སལ་དུ་འདུག་
གསུང་ཐུགས་དགྱེས་དགྱེས་གནང་ཞིང་
། འབྲུག་པ་དབོན་རིན་པོ་ཆེའི་སྙན་པ་
ཁྱད་པར་ཅན་དོན་དང་འབྲེལ་བ་ལྷུག་པར་བསྩལ། བདག་རྒྱལ་དབང་བདག་
རྡོ་རྗེ་སེམས་དཔའི་ཞལ་ལུང་གཉིས་ཀའི་དཔེ་མཐོང་བས། དེ་གནང་དགོས་
ཚུལ་ནན་བསྐྱེད་ཕུལ་ཀྱང་སྟབས་བདེའི་དགོངས་པ་མ་ལོན། གྲོགས་པོ་རྣམ་པ་
ཡང་སྐུགས་བུད་དོགས་ཞག་བཅུ་ལས་མ་བསྡད་ནའང་ཆོས་ཡོན་གསེར་གྱི་
མཎྜལ་སོགས་འབུལ་བ་སོགས་སྒོ་དུ་མས་བསྙེས་པ་བསྒྲུབས་རྗེས་རྒྱུན་བཞེས་ཀྱི་
དབུ་ཞྭ་གོས་ཆེན་ལ་བཅོས་པའི་སྐུ་དྲེགས་ཆགས་པ་བྱིན་རླབས་རྟེན་གྱི་གནང་
སྦྱིན་ཆིབས་སྐྱེལ་དང་བཅས་ལྗངས་སུ་སླེབ་ནས་དཔོན་སློབ། ལྷན་དུ་ཇོ་མཇལ་
ལ་ཕྱིན་པས། ས་གའི་བཅུ་བཞི་ལ་ལྷ་སར་སླེབས། བཅོ་ལྔའི་དུས་ཁྱད་པར་
ཅན་གྱི་ཉི་ཚེ་ལ་ཇོ་བོ་རིན་པོ་ཆེ་དང་མཇལ་བས། སྔར་རྨི་ལམ་གཟུང་མཇལ་
དུས་ཀྱི་གསལ་དྭངས་དེ་མེད་པར། འགར་འགར་རྡེས་རྗེས་རང་གི་མཐོང་སྣང་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
101
གཏན་ཡིད་མི་ཆེས་པའི་སྐྱོ་བ་སློང་བ་འདྲ་བ་ཞིག་བྱུང་བས་དེ་འཕྲལ་རང་ལོག
ཡར་ལམ་ཐམས་ཅད་མཁྱེན་པ་དང་མཇལ་བཀའ་གད་ནོར་བུའི་ཕྲེང་བའི་རྩ་
ལུང་ཆོས་འབྲེལ་དུ་ཞུས། དོ་ནུབ་ཀྱང་ཆིབས་སྐྱེལ་གནང་ནས་སྙེ་ཐང་དུ་སླེབ།
ཇོ་བོའི་རྟེན་རྣམས་ལ་ཕྱག་མཆོད་སྨོན་ལམ་བཏབ། དེ་ནས་ཡོལ་རིན་ཆེན་
གླིང་གི་གོང་ཐོགས་ཆེན་རྩེར་ཀརྨ་ཕྲིན་ལས་བ་ལ་སྐུ་གསུམ་ངོ་སྤྲོད་ཐོབ། སླར་
གཙང་དུ་ལོག་ནས་རེ་ཞིག་དཀར་པོ་བྲག་ཏུ་བསྡད་མཚམས་དབྱར་སྨད་གཞིས་
ཀ་རིན་སྤུངས་སུ་ཕ་རིན་པོ་ཆེ་ཏྲེ་བོའི་དྲུང་དུ་བསྙེགས། སྦྲུལ་ལོ་ཟླ་བ་བདུན་
པའི་ཉེར་བརྒྱད་ལ་མཇལ། དེ་ཉིན་ནས་དབུ་བཙུགས་ཟླ་བ་ཕྱི་མའི་ཉེར་
བདུན་བར་ལ་ཨོ་རྒྱན་བསྙེན་སྒྲུབ་ཀྱི་དམིགས་པ་ཉིན་རེ་བཞིན་མ་ཆད་པ་ཞིབ་
པར་སྩལ། ཁྲིད་ཡིག་གི་ལུང་གསུང་མ་འདྲིས་པས་སུས་མཛད་ཀྱི་ངེས་པ་ཆེར་
མ་རྙེད། ཟླ་སེང་པས་མཛད་པའི་ལུགས་བྱས། སྔར་ལམ་ཡིག་ཏུ་བཀོད་ཀྱང་།
ཕྱིས་མཐོང་སྨོན་དུ་མཇལ་དུས་དངོས་སུ་ཞུས་པས་ཆོས་རྗེ་རང་འབྱུང་པའི་ཁྲིད་
ཡིག་ཡིན་གསུང་བའི་བཀའ་བསྩལ་ཕེབས། བསྙེན་སྒྲུབ་གྲོལ་མཚམས་མཆེད་
གྲོགས་རྣམས་དང་ལྷན་ཅིག་བྱ་བཏང་ཟང་མའི་ཀུན་སྤྱོད་རྟན། དབུས་ལ་ཕ་
རིན་པོ་ཆེའི་ཕྱག་ཕྱིར་འགྲོ་བར་བློ་ཐག་བཅད། ངེད་རང་གི་རྒྱུན་གྱི་གྲྭ་པ་
རྣམས་གཙང་ཕྱོགས་ལ་ཀློག དེ་སྐབས་རྭ་ལྔ་རྩེར་བླ་མ་རིན་པོ་ཆེ་ཕྲ་རི་བ་ལ་
སྒྲོལ་དཀར་སྒམ་པོ་ལུགས། ཛཾ་ལ་དམར་པོའི་སྲོག་བསྒྲུབ་གཉིས་ཀྱི་རྗེས་གནང་
ཡིག་ལུང་ཚང་བར་ཞུས། སྦྱོར་དྲུག་གི་བཞུགས་ཤིན་ཏུ་ཆེ་བ་འདུག་པས་
སེམས་དྲང་ཁྱད་པར་པཎ་ཆེན་ནགས་རིན་ནས་བརྒྱུད་པའི་ཉེ་བརྒྱུད་དེ་ལ་ཞེད་
ཆེ་བར་ཡོད་པས། ནན་བསྐྱེད་གསོལ་བ་བཏབ་པས། ཟབ་ལམ་དུ་ལུང་



102
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འབུལ་བའི་བཀའ་སྲོལ་མེད་ནའང་། བསྙེན་སྒྲུབ་གསན་འཕྲལ་དུ་འདུག་པ་
དང༌། ངེད་ལ་རྨི་ལྟས་ཀྱང་བཟང་བ་ཞིག་བྱུང་བས་འབུལ་དགོས་གསུང་། ལོ་
ཆེན་གྱིས་མཛད་པའི་མགྱོགས་ཁྲིད་དེའི་ལུང་དང་། དོན་བསྡུས་དམིགས་པ་
གནང་ཞིང་། འདིའི་རྒྱས་བཤད་པཎ་ཆེན་ནགས་རིན་གྱི་གསུང་བགྲོས་ཞིབ་པ།
ཆོས་རྗེ་ཆོས་གྲགས་པའི་ཟིན་བྲིས་ཆེན་མོ། སླར་སྨན་སྡིངས་སུ་བྱིན་རླབས་
གཟིལ་ཆེན་རྒྱས་པའི་ལོ་ཆེན་སྙིང་གི་ཐིག་ལེའི་དྲུང་དུ་ལེགས་པར་ཐོབ། དེ་
ནས་ཕ་རིན་པོ་ཆེའི་ཕྱག་ཕྱིར་འབྲངས་ནས་རིམ་གྱིས་ཉི་མ་དབུས་ཀྱི་རྒྱལ་ཁམས་
ཆེན་པོར་བཏོལ་ཏེ། ཤར་ལམ་ལྷ་མདོངས་སུ་ཀརྨ་སྤྱོད་ཁྲིད། སྙུག་ལ་རྩེར་
རླུང་སེམས་དབྱེར་མེད་ཀྱི་ཁྲིད་ཟླ་ཕྱེད་ཙམ་རེའི་བར་དམིགས་པ་འགྲིལ་བར་
ནོས། ཕྱིས་མཐོང་སྨོན་དུ་ཕག་མོ་ལྟ་ཁྲིད་ཉན་དུས་ཀྱང་ཉིན་རེ་བཞིན་རླུང་
སེམས་དབྱེར་མེད་ཀྱི་སྲོག་རྩ་གྲིལ་བའི་གཟེར་བུ་ཡང་དག་པའི་བཀའ་དྲིན་
བསྩལ། སྐུལ་ལ་ནས་ཆུ་ཤུལ་ཕུའི་ལྷ་ཡུལ། མེད་རྣམས་སུ་ལྕག་མལ་ཙམ་
གདན་ཆགས་པའི་སྐབས་དེར། གྲྭ་པ་གཙང་ལ་སོང་པ་རྣམས་ཀྱང་འགུག་
བྱུང་། དཔོན་སློབ་ལྷན་ཅིག་བ་དེའི་ལ་རྒྱུད་ནས། གནས་ཆེན་དཔལ་མཚུར་
ཕུའི་ལོགས་ཨ་ས་རི་ཁྲོད་དུ་ཟླ་བ་བཅུ་བའི་ཚེས་བཅུ་གཉིས་ལ་ཕེབས་པའི་ནུབ་
མན། བཀའ་རྒྱུད་རིན་པོ་ཆེའི་ཕ་ཕོགས་གནས་ལུགས་ཕྱག་རྒྱ་ཆེན་པོའི་ངོ་
སྤྲོད་ལ་བཀྲ་ཤིས་བར་མཛད་དེ། སྤྱིལ་བུ་བྱིན་ལས་རིང་དུ་བཀར་བའི་སྤྱིལ་བུ་
ཆུང་ཆུང་ཅིག་ཏུ་བུག་སྒོ་བྱ། གཞན་དང་ཕྲད་པ་ལྟ་ཅི། ཕ་རིན་པོ་ཆེ་ཉིད་
དང་ཡང་མི་མཇལ་བར། ངོ་སྤྲོད་ཀྱང་བུག་སྒོ་ནས་འདོམས་པའི་ཕྱག་བཞེས་
མ་ཉམས་པས་སྒོམ་ལན་གསུམ་བཏབ། ཉམས་བལྟ་ལན་བདུན་གནང་ནས།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 103
གཅེར་མཐོང་མཛུབ་ཚུགས་ཀྱི་ངོ་སྤྲོད་བསྙེམས་ཆོད་ཞལ་གྱི་བདུད་རྩི། སྙིང་གི་
བུམ་པར་སིབ་ལུགས་སུ་མཛད་པའི་སྐལ་པ་བཟང་པོའི་གནས་ལ་འགོད་པར་
མཛད་དེ། ཡི་གེ་མེད་པ་དོན་གྱི་འཕོ་བ་ཁྱད་པར་ཅན་གྱི་བརྒྱུད་པ་རིན་པོ་ཆེའི་
མཐའབྲལ་དུ་ཚུད་ཙམ་གྱི་སྒོམ་ཆུང་པ་ཞིག་སྩོལ་བ་མེད་དུ་བྱུང་། བརྒྱུད་པ་
ཞེས་པའི་ཚིག་བླ་དག་ཀྱང་། དབང་བསྐུར། རྒྱུད་བཤད། མན་ངག་བྱིན་
པའི་རྣམ་པ་ལམ་བྱེད་ལ་བཏགས་པ་མ་ཡིན། འོ་ན་གང་གི་བརྒྱུད་པ་ཡིན་ཞེ་ན།
ཏིལླི་ནཱ་རོའི་བརྒྱུད་པ་ལ། གཉིས་མེད་ཡེ་ཤེས་རྡོ་རྗེ་ཡོད། ཅེས་གསུངས་པས།
བརྒྱུད་པ་རིན་པོ་ཆེ་འདི་དག་ནི་ཕས་བུ་ལ་ཡེ་ཤེས་ཞུ་ལུགས་བྱས་པའི་བྱང་ཆུབ་
སེམས་གཉིས་སུ་མེད་པར་རྟོགས་པའི་རང་སྣང་ཐིག་ལེ་ཉག་གཅིག ཡེ་རྫོགས་
རྩ་བྲལ། གསལ་བཞག་གི་དྲི་མ་མེད་པའི་སངས་རྒྱས་ལག་བཅངས་ཁོ་ན་སྙིང་
ལ་སྦྱིན་པར་མཛད་པ་སྟེ། ཚིག་གིས་ན་ཡམས་ཀྱིས་དོན་ཚོལ་བའི་བརྒྱུད་པ་མ་
ཡིན། དོན་དང་དོན་ལྷན་ཅིག་ཏུ་སྦྱོར་བའི་བརྒྱུད་པ་ཡིན་པའི་ཕྱིར། ཆོས་
ཚུལ་འདི་ལ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་ཅེས་ཉི་ཟླ་ལྟར་གྲགས་སོ། ། །
དེས་ན་བཀའ་བརྒྱུད་རིན་པོ་ཆེ་འདིའི་བཞེད་ཀྱི་བླ་མ་གང་ལས་ཕྱག་རྒྱ་
ཆེན་པོའི་རྟོགས་ པ་ ཐོབ་པ་དེ་ལ་རྩ་བའི་བླ་མ་ཞེས་རྣམ་པར་འཇོག་ སྟེ།
བསགས་པ་རབ་ཀྱི་མཐར་ཕྱིན་པའི་ལས་ཅན་དག་གིས་སྤྱོད་ཡུལ་ལས། འདི་
ན་ཡོངས་སུ་ཁྱབ་པའི་རང་གི་ཀུན་རྟོག་གི་དྲ་བས་རང་གཡོགས་ཏེ། ཐོས་པ་
དང་ཚུལ་ཁྲིམས་མཆོག་འཛིན་གྱི་ང་རྒྱལ་གྱིས་གནས་ལུགས་ཀྱི་ཁྱིམ་དུ་འཇུག་
པའི་སྒོ་ལག་དམ་དུ་བཅད་དེ། གཞུག་མའི་གཏན་ཡུལ་གྱི་གྲོང་ཁྱེར་དུ་ནམ་
ཡང་མ་ཕྱིན་པའི་ལམ་གོལ་བའི་མཐར་ལྷུང་ཅན་མཁས་པར་གྲགས་པ། བཙུན་



104 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པོར་འཕྱོས་པ། བཟང་པོར་སེམས་དཔའ་འགའ་ལས། དད་པ་ཅན་གྱི་སོ་སོ་
སྐྱེ་བོ་གྲྭ་མ་ཉམས་པ་ཞིག་སྐལ་བ་མཆོག་ཏུ་གྱུར་པའོ། ། ཅེས་པ་སྨྲ་བ་འདི་ཉིད་
ཟོལ་ལམ་གཅམ་བུ་མ་ཡིན་ཏེ། གནས་དོན་ཡང་དག་པའི་དཔང་པོར་སྒྲིབ་
མེད་ཀྱི་སྤྱན་ལྡན་མ་ལུས་པ་བཞུགས་ཤིང་། མདོར་ན་ཡོངས་འཛིན་དེ་དང་
དེའི། ། ཁྱད་པར་སློབ་མ་དག་གིས་འབྱེད། སེང་གེའི་ཕྲུ་གུ་ཕ་ཉིད་ཀྱིས།
རིགས་སུ་ཉེ་བར་མཚོན་པ་བཞིན། ཞེས་པའི་དོན་དང་ལྡན་པའི་གནས་བརྫུན་
མེད་མངོན་སུམ་གྱིས་གསལ་བ་ལ། མ་རུངས་པའི་ཡིད་ཅན་དག་གིས་བསྙོན་
བཏགས་རྒྱུ་ཅི་ཡོད། དེ་ལྟར་ངོ་སྤྲོད་ཞུ་བའི་ཆིག་བསྒྲིལ་དེ་ལ་ཞག་བཅུ་གསུམ་
དབེན་པ་བསྟེན་ནས་སླར་ཡང་དཔལ་མཚུར་ཕུའི་གཙུག་ལག་ཁང་ཆེན་པོ་ཉིད་
དུ། དད་འདུས་ཀྱི་སྐྱེ་བོ་དུ་མ་ལ། རས་ཆོས་གནང་བའི་སྐབས་དེར་བདག་
ཅག་ཉུང་ཤས་ཅིག་ལ་ཇོ་མོ་ལྷ་ལྔའི་སིནྡྷ་རའི་དཀྱིལ་འཁོར་དུ་བསོད་ནམས་ཀྱི་
ཚོགས་ཀྱི་སླད་དུ་འཇུག་པ་དང་འབྲེལ་བའི་རིག་པའི་དབང་ལྔ། ཚུལ་ཁྲིམས་
ཀྱི་ཚོགས་ཀྱི་སླད་དུ་བུམ་པ། གསང་བ། ཤེས་རབ་ཡེ་ཤེས། འཇིག་རྟེན་པའི་
དབང་བཞི་པ་རྣམས་གྲོལ་ལམ་ལྟར་བསྐུལ་ནས། ཡེ་ཤེས་ཀྱི་ཚོགས་ཀྱི་སླད་དུ་
འཇིག་རྟེན་ལས་འདས་པའི་བཞི་པ། གཅེར་མཐོང་དུ་སྟོན་པ་ཡེ་ཤེས་རྡོ་རྗེའི་
དབང་གི་ཆོས་སྒོ་ཕྱེ་བའི། ཕྱི་ནས་མཎྜལ་དང་ཡིག་བརྒྱའི་ཁྲིད་ཀྱིས་བསགས་
སྦྱངས་ཚུལ་བཞིན་དུ་བགྱིས་ཏེ། གཏུམ་མོའི་མེ་དམིགས་ནས་ཁྲིད་མཛད་པ་ན།
དམིགས་པ་ཀུན་ཀྱང་རྣམ་པར་མི་རྟོག་པ་དང་གཅིག རྣམ་པ་ཐམས་ཅད་པ་
དང་གཉིས། ལྷན་ཅིག་སྐྱེས་པ་དང་གསུམ་ཉིད་ཀྱི་སྒོ་ནས་ཕྱག་རྒྱ་ཆེན་པོ་
མཚན་མ་མེད་པའི་རྫོགས་རིམ་ཉིད་ཀྱི་ངོ་བོར་གྱུར་པའི། ནཱ་རོ་ཆོས་དྲུག་གི་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
105
བགྲོད་པ་གཅིག་པའི་ལམ་མཆོག་ཏུ་གྱུར་པ་ཡང་བསྩལ་ཏེ། རང་ཉིད་ཀྱིས་
བསགས་པའི་སྣང་ངོར་ཆོས་དྲུག་པོ་རེ་རེའི་ཁོངས་སུ་ཆོས་ལྷག་མ་ལྔ་ཀར་འདུ་
བ་སོགས་ཀྱི་མྱོང་བའི་རི་མོ་རྣམ་པར་བཀྲ་བ་དང་། དེ་ཉིད་ཀྱང་ལམ་གྱི་སྲོག་
རྩ། བླ་མ་ཆོས་སྐུའི་མོས་གུས་གཅིག་པུ་པ་ཡིད་ལ་མི་བྱེད་པ་ཁོ་ནའི་དབྱིངས་སུ་
འདྲིལ་བ་དང་། དེ་རྩེ་གཅིག་སྤྲོས་བྲལ། རོ་གཅིག་སྒོམ་མེད་སོགས་རྣལ་
འབྱོར་བཞི་གསུམ་བཅུ་གཉིས་སུ་བཤད་པའི། རོ་གཅིག་ཆེན་པོ་ཙམ་ནས་ནི།
ཕྱི་རོལ་མུ་སྟེགས་ཀྱི་ལྟ་བསྒོམ་སྤྱོད་པ་ཐམས་ཅད་ཀྱང་ཕྱག་རྒྱ་ཆེན་པོར་རོ་
མཉམ་པ་ཉིད་དུ་འཆར་བས། མཐུན་པ་དང་མི་མཐུན་པའི་སྤྱད་པ་ཐམས་
ཅད་འཇིག་པའི་བློ་འདས་ཀྱིས་འཚང་ཁྱད་པར་ཅན་ཡང་རིག་ཅིང་། རས་
མཚོར་འཇུག་ཀར་ཕག་མོ་ཕུར་ཞབས་ཅན་གྱི་མེ་དབང་ཡང་བསྩལ་ནས། རྒྱལ་
གྱི་ཉ་ལ་རས་ཕུད་ཀྱི་ཕྱག་བཞེས་བར་ཆད་མེད་པར་མཐར་ཕྱིན་ཏེ། ཞག་ལྔ་
བཅུ་རྩ་དྲུག་གི་བར་རྒྱུན་མ་ཆད་པའི་ཟབ་ཁྲིད་ཀྱི་བཀའ་དྲིན་མནོས། ཁམས་
གསུམ་གྱི་རྭ་བ་ལས་ཡོངས་སུ་མི་འདའ་བའི་རྣམ་པར་རྟོག་པའི་ཉིད་འཕྲུལ་ཅན་
གྱི་མཚན་བཅས་ཀྱི་རྫོགས་རིམ་དང་ཐུན་མོང་དུ་མ་གྱུར་པ་ཉིད་ཡིན་ནོ། །
དེང་སང་ལྕེ་བདེ་བ་ལ་ཉམས་མྱོང་བཟློས་ན་མཁའ་འགྲོ་མའི་བཀའ་ཆད་ཡོང་
ཟེར་གྱི་འདུག་སྟེ། མཁའ་འགྲོ་མ་ལ་སོ་རྣོན་པོ་ཡོད་ན་གཟུང་བྱའི་ཉན་པ་པོ་
ཕྱིར་ལུས་ཤིང་། འཛིན་པའི་འཆད་པ་པོ་ནང་དུ་ལུས་པའི་གསང་སྒྲོགས་པ་
རྣམས་ཀྱི་ཤ་ལ་ཟོ་ཞིག སྟོང་གསལ་ནམ་མཁའི་རྣལ་འབྱོར་པ་ལ་ནི་མཁའ་
འགྲོ་མས་ཅིག་ཀྱང་བྱ་རྒྱུ་མེད་པ་ཡིན་ནོ། ། རས་ཆོས་གྲོལ་མཚམས་སྐྱེར་སྒང་
གི་གནས་མཇལ། སེང་གེ་བྲག་ཏུ་ཞག་བརྒྱད་ཙམ་གྱི་རིང་དེར་འདུས་ལ་



106_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདོད་ཆོས་ཉིན་མཚན་སྦྲེལ་ནས་བཤད། སྔར་གྱི་ཇོ་མཇལ་དེ་སེམས་ཚིམས་པ་
ཞིག་མ་བྱུང་པས། སླར་ལྷ་སར་ཕྱིན་གནས་སྐོར་ཞིབ་རྒྱས་བསམ་པ་རྫོགས་
པར་བགྱིས་ཤིང་། ཁྱད་པར་དངོས་གྲུབ་ཀྱི་རྩ་བར་གྱུར་པའི་མཆོག་གི་རྡོ་རྗེ་
སློབདཔོན་སྙིང་གི་མེད་ཚེ་གཏོང་རྒྱུ་ཞིག་བཙལ་ལ། རྒྱུད་མ་ལུས་པའི་བླ་མ་
དང་པོའི་སངས་རྒྱས་བྱང་ཆུབ་སེམས་དཔའི་འགྲེལ་པ་སྐོར་གསུམ་དང་བཅས་
པ་ཞུ་བའི་ཡུལ། དབུས་ནས་ལོ་པཎ་ཆེན་རྡོར་རྒྱལ་བ། བླ་མ་རིན་པོ་ཆེ་ཕྲ་རི་
བ། ཆོས་རྗེ་མཁས་པའི་དབང་པོའི་དབོན། གཙང་ནས་ཇོ་ནང་མཁན་ཆེན་
པ་ཀུན་དགའ་ལེགས་པ། ཏི་ཤྲི་རིན་པོ་ཆེ་ཤེས་རབ་བཀྲ་ཤིས། ལོ་ཆེན་རིན་
ཆེན་བཟང་པོ་བདུན་ལ་ཟན་རིལ་ ཇོ་བོའི་ཕྱག་ཏུ་ཕུལ་བས། ལན་གསུམ་
བཏུད་མར་ལོ་ཆེན་ཉིད་བདག་གི་དངོས་གྲུབ་ཀྱི་རྩ་བ་རྡོ་རྗེ་སློབ་དཔོན་ཆེན་
པོར་བསྙེམས་བྲལ་ཡིད་ཆེས་པར་ལུང་བསྟན་པ་ཅི་ནས་ཀྱང་མ་བརྗེད་པར་སྙིང་
ལ་བཞག ཡོལ་ཕུ་རི་གོང་གི་གནས་མཇལ་ལ་རྐང་གཏད་ཕྱིན། གཉན་སྟོན་
སྦས་པའི་རྣལ་འབྱོར་གྱིས་བཞེངས་པར་བརྩམས་པའི་མགོན་པོ་རང་བྱོན་གྱི་
དྲུང་དུ། སྔར་རང་ཡུལ་ནས་ཡོངས་དུས་ཀྱི་ཞེ་འདོད་ཀྱི་གཙོ་བོ་ཤངས་པ་
བཀའ་བརྒྱུད་ཀྱི་ཆོས་རྫོགས་པ་ཞིག་ཞུ་བའི་བླ་མ། རིན་པོ་ཆེ་རྒྱལ་བའི་འབྱུང་
གནས། བ་བོམ་པ་དཀོན་མཆོག་འབྱུང་གནས། བྱ་རྒོད་པ་ཀུན་དགའ་རྒྱལ་
མཚན། བྲག་ནག་པ་ཀུན་དགའ་རྒྱལ་མཚན། རིན་པོ་ཆེ་ལྕགས་པོ་རྩེ་བ། རྒྱ་
སྒོམ་ལེགས་པ་རྒྱལ་མཚན། གཟད་པ་དཔལ་ལྡན་བློ་གྲོས་རྣམས་ཀྱི་མཚན་སོ་
སོ་ཟན་རིམ་དུ་བགྱིས་པས། ཐོག་མཐའ་གཉིས་ལ་རྒྱ་སྒོམ་དང་། བར་དུ་
ལྕགས་པོ་རྩེ་བ་ཐོན་བྱུང་པས། ཤངས་ཕྱོགས་ལ་ཆོས་ཞུ་དོན་གཉེར་ལ་ལམ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 107
སྲང། ཤ་ར་གྲུ་ཁ་ནས་ཕྱིན་གསེར་མདོག་ཅན་ལ་བཏང་། ངེད་དཔོན་སློབ་
ལྔས་ཆུ་བྱང་ལམ་བསྲངས་ཕྱིན་པས། འུ་ཡུག་དགོན་པ་དཀར་པོ་ན་བླ་མ་རིན་
པོ་ཆེ་ཕྲ་རི་བ་བཞུགས་པའི་དྲུང་དུ་སླེབ། ཞག་གཉིས་ངལ་གསོ་བསྟེན། རྭ་ལྔ་
རྩེར་ཞུས་པའི་སྒྲོལ་དཀར་གྱི་ཚེ་ཁྲིད། ཀརྨ་པ་རོལ་པའི་རྡོ་རྗེའི་ཟབ་ཁྲིད་དེ་
ཉིད་དང་། རྩ་རི་ཞིང་སྐྱོང་གི་རྗེས་གནང་། དཔའ་བོ་རྣམ་པར་རོལ་པའི་
ལུང་། ལྷ་མོ་འོད་ཟེར་ཅན་གྱི་ལམ་བསྲུངས་རྣམས་ཞུས་ནས་འུ་ཡུག་གི་ཕུའི་ལ་
རྒལ། རབ་བརྟན་ཆོས་ལུང་དུ་སླེབས་པས། དེ་ནུབ་མན་འབྲུམ་བུས་བཏབ།
ལམ་གྱི་བབས་དང་། ལ་བརྒལ་ཆུ་ཐོན་གྱི་སྟབས་ཤིན་ཏུ་སྡུག་པར་བྱུང་ཡང་།
ཆོས་ཟབ་པོ་ཉན་པའི་ལས་ཀྱི་ཀློང་ཡིན་སྙམ་བློས་ལོངས་ཤིང་། བསགས་
སྦྱངས་ལ་བོགས་ཆེ་བར་བྱུང་། དེར་ན་བ་ཡར་བསོའི་སྐབས་ནས་རྒྱ་སྒོམ་རི་
ཁྲོད་པ་ཆེན་པོ་སྤྱན་དྲངས། ཐོག་མར་རྒྱུད་སྡེ་ལྔའི་དཀྱིལ་འཁོར་ཆེན་པོར་
དབང་བསྐུར་ཞུས་ཤིང་། དེ་མཚམས་ཤངས་པའི་ཚོགས་ཆོས་སྔོན་འགྲོ་མི་རྟག་
སྐྱོ་ཤས་ཀྱི་ཉམས་ཁྲིད་ཆེན་མོ་བསྩལ་ནས། རྩ་བའི་ཆོས་དྲུག བཀའ་དྲུག་
དང་དམིགས་པ་སྤེལ་བའི་མྱོང་ཁྲིད། སྡོང་པོ་ཕྱག་ཆེན་གའུ་མའི་དོན་ཁྲིད་
དབང་དང་འབྲེལ་བ། ལམ་འཁྱེར་གྱི་འཇུག་སྒོའི་བྱིན་རླབས་སོ་སོར་ཞུས་ནས།
བླ་མ། ཡི་དམ། དུག་ལྔ་ལམ་འཁྱེར་དམིགས་ཁྲིད། མཁའ་སྤྱོད་དཀར་
དམར་བྱིན་རླབས་དང་འབྲེལ་བར་ལྟ་ཁྲིད། སེམས་འཆུག་གཉིས་ཀྱི་གནད་
བསྡུས་ངོ་སྤྲོད་ཀྱི་ཁྲིད་སོ་སོ། མཁའ་འགྲོ་སུ་ཁ་མ་ནས་བརྒྱུད་པའི་བདག་མེད་
མའི་ནང་ཁྲིད། གསང་སྒྲུབ་ལྟེ་བ་སྤྲུལ་འཁོར། གཟེར་ལྔ་གནད་སྡེམས་ལྷན་
ཅིག་པའི་ཉམས་ཁྲིད། མགོན་པོ་སྙིང་ཞུགས་ཀྱི་དམིགས་ཁྲིད། མཐར་དག་



108
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྣངརྗེས་སུ་ཡི་རང་གི་ཁྲིད་ཀྱི་བར། ཆོས་ཀྱི་སྒོ་མ་ཚང་བ་མེད་པའི་རྒྱས་པ་
རྣམས་ལ་རྒྱུད་སྡེ་ལྔའི་སྤྱི་བཀའ་དང་དགོས་བཀའ་སོ་སོ། བརྒྱུད་པ་ཐ་དད་
ལས་བྱོན་ཏེ་ཁྱུང་པོ་རྣལ་འབྱོར་ལ་བཀའ་བབས་པའི་དབང་རྒྱུན་མ་ཆད་པ།
ཁྱད་པར་མཁའ་འགྲོ་ནི་གུའི་གསང་ཆོས་རྒྱུད་སྡེ་ལྔ་གཙོ་བསྡུས་ལུས་དཀྱིལ།
བདེ་མཆོག་ལྷ་ལྔ། དབང་བཞི་ལུས་སྒྲིགས། ཡིག་བདུན་བྱིན་རླབས། བདེ་
མཆོག་གསང་སྒྲུབ། གའུ་མ་དཀར་དམར་མཐིང་གསུམ་སོ་སོའི་བྱིན་རླབས།
དགྱེས་རྡོར་ཐོད་པ་ཅན། མཚོན་ཆ་ཅན། ལྷ་དགུ། ལྷ་བཅུ་གསུམ་གྱི་བྱིན་
རླབས་ཐ་དད། བཀའ་དྲུག་ཏུ་མ་འདུས་པའི་ཞར་བྱུང་བླ་མའི་གཏུམ་མོ་མེ་
དབང་། སྒྱུ་ལུས་སྣང་སེམས་བཙན་ཐབས་སུ་ངོ་སྤྲོད་པའི་བྱིན་རླབས། རྣམ་
འཇོམས། ཆང་མཆོད། སྨོན་ལམ། བཀྲ་ཤིས་བཀའ་རྒྱ་མ་རྣམས་ཀྱི་བྱིན་
རླབས་མཐའ་དག ལུས་འཆི་མེད། རྗེ་སྒམ་པོ་པས་བླ་མ་རྨོག་ཅོག་པ་ལ་
གདམས་པའི་རྗེས་གནང་། རིགས་གཏད་དཀར་དམར། རྟ་མགྲིན་གསང་
སྒྲུབ། རླུང་ཤིང་རྟ་ཅན། བུམ་པ་ཅན། ཕྱག་རྒྱ་བཅིངས་གྲོལ། དམིགས་པ་
རིན་ཆེན་སྒྲོམ་བུ། མགོན་བཀའ་མི་འདྲ་བ་སུམ་ཅུ་སོ་གསུམ་སོགས་མདོར་ན་
དབང་བཀའ་དྲུག་ཅུ་རེ་བརྒྱད་ཙམ་དང་། སྤྱི་ཉེ་བར་བསྡུས་པའི་འབྲིང་པོ་ལ་
བྱིན་རླབས་ཁོག་ཕུགས་ཀྱི་བཀའ་གཉིས། གཞུང་ཤིང་བཀའ་བརྒྱད། ཕྱག་
ཆེན་བཀའ་ལྔ། མཁའ་སྤྱོད་བཀའ་ལྔ། མགོན་པོ་བཀའ་ལྔ་སྟེ་དབང་བཀའ་
ཉེར་ལྔར་མཛད་པའི་སྲོལ་དང་། གནད་ཉེ་བར་བསྒྲིམ་པའི་བསྡུས་པ་ལ།
ཆོས་དྲུག་བཀའ་དྲུག་དང་འབྲེལ་བའི་དབང་གདམས་པ་ཟུང་སྦྱོར་གྱི་ ཕྱག་
བཞེས་དོན་མཐིལ་དུ་བསྟན་པའི་ཤིན་དུ་བསྡུས་པ་ལ། སྒྱུ་ལུས་དབང་མོ་ཆེ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
109
ཉིད་ལ་བཀའ་དྲུག་ཚང་བའི་ཡིད་ཆེས་ངོ་སྤྲོད། ་དམིགས་ཆེན་དམིགས་ཕྲན་སོ་
སོར་ཕྱེ་ནས། རྩ་བའི་དམིགས་ཆེན་བཅུ་བདུན་དྲིལ་ཏེ་ལག་བཅངས་སུ་གཏོད་
པའི་གསང་ལམ་ཉེར་བསྡུའི་བར་ལུང་གིས་རྒྱན་པ། ཚེ་དབང་འཇམ་དཔལ་ནཱ་
ག་རཀཱའི་རྗེས་གནང་། གཡའ་ཚན་གངས་ཚན་གྱི་བཅུད་ལེན་ཟུར་ཆོས་སུ་
ཞུས། གདན་ཐོག་ གཅིག་ ཏུ་འདོད་དགུའི་གདམས་པ་ལྷུག་པར་ཐོབ་པས་
སེམས་ལྷག་པར་ཚིམ་ཞིང་བཀའ་དྲིན་གྱི་ཡོན་རིན་པོ་ཆེའི་མཎྜལ། རྟེན་ཁེབས་
བཟང་བསྒྲིགས་གསེར་མ། དབང་བཀའ་སོ་སོ་ལ་དར། གུ་གུལ་ལ་སོགས་
པའི་སྨན་གང་རུང་རེ་ཕུལ་ཞིང་། སྒྱུ་ལུས་ནད་ཀྱིས་རྩེས་པས་ཉམ་ཆུང་བར་
ཡོད་ཀྱང་། བླ་ལྷག་གི་དད་པས་བསྐུལ། མི་ནུས་བཞིན་དུ་ཕྱགས་ལྟབས་པ་
སོགས་བླ་མ་དངོས་ལ་བསྟེན་ཚུལ་སྙིང་ནོན་པར་བགྱིས། ནི་གུའི་ཁྲིད་བརྒྱ་རྩ་
བརྒྱད་འཆད་པའི་དམ་བཅའ་ཕུལ་བས། རྒྱ་སྒོམ་ཆེན་པོའི་ཞལ་ནས་བརྒྱ་རྩ་
བརྒྱད་ཀྱི་མཐར་དངོས་གྲུབ་ཀྱི་ཕ་ཕོགས་ཆེན་པོ་འབྱུང་ཞེས་པའི་ལུང་བསྟན་
གནང་། ཞབས་སྤྱི་བོར་བླངས་པའི་ གདུང་ ཤུགས་ཀྱི་ངང་ནས་ཡོང་པས།
འཕྲལ་བླ་མ་དང་བྲལ་བའི་སྐྱོ་ཤས་དང་། ཕུགས་ལུས་ཟུངས་ངན་པའི་སྟབས་
ནས་དྲན་པ་མེད་པ་ལྟ་བུས། ཡར་བལྟ་བ་སོགས་ཀྱི་སྤྲོས་པ་མ་བྱུང་བས། རྒྱ་
བསྒོམ་ཆེན་པོའི་ གསུང་ང་རོ་ཆེན་པོས་བོས་ནས། ཆོས་རྗེ་པ་ངེད་ལ་མི་
གཟིགས་སམ་གསུང་། བལྟས་པས་དབུ་དོམ་གྱིས་གཡོབ་པ་མཛད་ཀྱི་འདུག་
ནའང་། གཡབ་ལན་སོགས་ཀྱི་སྤྲོས་པ་མ་བྱུང་བས། དེའི་རྟེན་འབྲེལ་གྱིས་བླ་
མ་བཀའ་དྲིན་ཅན་དེའི་ཞལ་ ཕྱིས་ནས་མཐོང་བའི་སྐལ་བ་མ་བྱུང་། ལུས་
གཤེད་ལྷག་པར་ངན་པར་ཡོད་ཀྱང་། སྔར་གྱི་ཡི་དམ་ལ་བརྟེན། རིམ་གྱིས་



110_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཤངས་པའི་ གནས་རྣམས་མཇལ། བརྟག་པའི་ལུང་བསྟན་ལ་ཡིད་ཆེས་
བརྟན་པོ་བྱུང་བས་རིན་པོ་ཆེ་ལྕགས་པོ་བརྩེ་པ་དང་ཡང་མཇལ། གྲུབ་རྒྱལ་
མའི་ཚེ་དབང་། མགོན་པོ་རྒྱན་གྱི་སྐོར། དུར་ཁྲོད་ལམ་ཁྱེར། ཆོས་དྲུག་དང་
གའུ་མའི་རྡོ་རྗེའི་ཚིག་རྐང་གི་ལུང་ཙམ་ཞུས། ཞོང་ཤོང་མའི་ཤར་གྱི་གནས་
མཇལ་གྲུབ་རྗེས། དཀར་པོ་བྲག་གི་དབེན་གནས་དམ་པར། མོས་ལྡན་སངས་
རྒྱས་རིན་ཆེན་པས་གཙོ་མཛད་དགེ་འདུན་ཀུན་གྱིས་དཔེ་མེད་པའི་བརྩེ་བས་
བསྐྱངས། ཞག་འགའ་ངལ་གསོས། འདོད་ཆོས་རེ་བ་རྫོགས་པར་བྱིན་པའི་
སྐབས་དེར་སྟག་ལུང་སྣ་དཀར་ནས། བུའི་མཆོག་ཐོགས་མེད་གསུམ་པས་
འབོད་མི་རྐང་བཙུགས་གནང་བྱུང་བས་སྣ་དཀར་ལ་འགྲིམས། སླར་དཀར་
བྲག་གི་ཡང་དབེན་དེར་ཟླ་བ་འགའ་བསྡད་པས། ན་བའི་གཞུག་ལུས་ཀྱིས་
ལྷག་པར་སྣར་ཞིང་། དགོས་མེད་ཀྱི་ཆོས་འཆད་ཉིན་མཚན་རྒྱུན་མི་འཆད་པ་
དེས་ཤིན་ཏུ་སྦྱོང་བར་བྱུང་། དེ་ནས་ཆོས་རྗེ་རིན་པོ་ཆེ་ལྕང་ར་བའི་དྲུང་དུ།
པཎ་ཆེན་རིན་པོ་ཆེའི་རྣམ་ཐར་ཉིད་ཀྱིས་མཛད་པ་དེའི་ལུང་ཆོས་འབྲེལ་དུ་ཞུས་
ནས། སྟག་ལུང་སྣ་དཀར་དུ་ཟླ་བ་གཅིག་གི་བར་ལ་རྒྱལ་སྲས་ཁྲིད་དྲུག་དང་
འབྲེལ་བར། སེམས་དཔའ་ཆེན་པོ་དངུལ་ཆུ་ཆོས་རྫོང་པའི་བཀའ་འབུམ་ཐོར་
བུ་བའི་བཤད་ལུང་ཞིབ་པ། དབུ་སེམས་ཀྱི་སེམས་བསྐྱེད་ལུགས་གཉིས། སྔར་
དྲུང་ནས་རིན་པོ་ཆེའི་དྲུང་དུ་ནོས་པའི་ཇོ་བོ་ལུགས་ཀྱི་སྒྲོལ་མ་ཉེར་གཅིག་གི་
རྗེས་གནང་རྣམས་ཚོགས་པ་ལ་སྤྱི་ཆོས་སུ་བྱས། ཆོས་རྗེ་ཉིད་ཀྱི་གཙོ་མཛད་ལ་
དགོས་ཆོས་ཟབ་དགུ་ལྷུག་པར་ཕུལ། གནས་འདིར་ལན་མང་དུ་ངལ་བསོས་
པས་ཡིད་བདེ་འཕེལ་བའི་སོས་དུལ་བློ་ཆགས་པར་བྱུང་ཞིང་། རང་ཡུལ་གྱི་བླ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
111
ཆེན་སོངས་པ་སྐུ་མཆེད་འབྲི་ཁུང་ཆོས་སྡེ་སོགས་ཀྱི་ཆོས་ལུགས་རྒྱུན་ཆད་པ་གསོ་
བའི་མདུན་པས། བྱ་བཏང་ཆེན་པོ་ཆོས་ཀྱི་གྲགས་པ་ལས། དགོངས་གཅིག་
པོད་ལུང་། ལྔ་ལྡན་ནོར་བུའི་ཕྲེང་བ་ཁྲིད་ཉན་ནས་རྗེ་རིན་པོ་ཆེ་ཆོས་ལུང་པ་
ལ་གདམས་པ་ཟབ་མོ་ནོར་བུ་མཐོང་གྲོལ་གྱི་མ་བཞི་བུ་བཅུ་བདུན་ཚང་པར་
ནོས་མཚམས། སྔར་གསེར་མདོག་ཅན་ནས་རྟེན་འབྲེལ་གྱི་སྒྲིག་ཕྱོགས་དབུ་
བཙུགས་ཏེ་བྱིན་རླབས་ཟིལ་ཆེན་རྒྱས་པའི་ལོ་ཆེན་དྲུང་དུ། ཞེ་ལ་དུས་ཀྱི་
འཁོར་ལོ་སྐྱེས་རགས་དོན་གྲུབ་རྣམ་པར་དག་པར་བཤད་པས། འདི་དང་ཕྱི་
མ་བྱང་ཆུབ་སྙིང་པོ་ལ་མཐར་ཐུག་པའི་བར་ཕྱི་ནང་གཞན་གསུམ་གྱི་ཕན་བདེ་
མ་ལུས་པའི་རྩ་ལག་དངོས་གྲུབ་ཐམས་ཅད་ཀྱི་རེ་གནས་སུ་གྱུར་པའི་མཆོག་གི་
རྡོ་རྗེ་སློབ་དཔོན། ཡིད་ཀྱི་འཇུག་ཡུལ་གཅིག་ཏུ་གཏོད་པ་ཞིག་ཞུ་བསམ་པ་
བྱས། འཕྲལ་ཞུ་ཡིག་ནང་དུ། དཔལ་མི་ཕམ་མགོན་འཇིག་རྟེན་མིག་འབྱེད་
ཞ་ལུ་ལོ་ཙཱ་བའི་བཀའ་དམ་ཚིག་གཉན་པོའི་རྭ་བ་ལས་མི་འདའ་བ། བདག་
ཅག་རྨོངས་པའི་སྣང་ངོར་སངས་རྒྱས་བསྟན་པའི་རྒྱུན་ལ་དགོངས་པ་གཅིག་གི་
ཁྲེལ་ཡོད་ཀྱི་མཚོན་བྱེད་དང་སྐུ་རགས་འདི་འབུལ་ཅེས། དུས་འཁོར་གྱི་དབང་
རྒྱུད་མན་ངག་ཞུ་བའི་སྙན་གསན་འབེབས་པ་ལ་སྨན་སྡིངས་རི་བོ་རྒྱས་པའི་
མགུལ་དེར། མིང་བཀྲ་བཟང་བར་འདུག་པས་ཀུན་དགའ་དཔལ་དབང་
གྲོགས་མཆེད་པ་བརྫངས་པས། དུས་གསུམ་ལ་ཆགས་ཐོགས་མི་མངའ་བའི་ཡེ་
ཤེསཀྱི་གཟིགས་པ་མཁའ་ཁྱབ་ཀྱི་ངང་ནས་བཀའི་ཅོད་པན་ཐོག་མར་ཕེབས་
པའི་ཚིགས་བཅད་ནང་ན། རྗེས་དོན་གྲུབ་རང་བཞིན་སྐྱེད་རགས་བསྩལ།
ཅེས་བསམ་པའི་གནས་དགོངས་པའི་འཚང་ཡུལ་ནས་བཏོན། གནང་སྦྱིན་



112 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་ཕ་ལོ་ཙཱ་བ་ཉིད་ཀྱིས་སྐུ་ལ་རྒྱུན་དུ་བསྟེན་པའི་སྐུ་རགས་ཤིན་ཏུ་རྙིང་བ་ཚུལ་
ཁྲིམས་རྣམ་པར་དག་པའི་དྲི་ངད་ཀྱི་བསུང་ཆགས་པའི། མ་ལོག་པའི་རྟེན་
འབྲེལ་བཟང་པོ་འབད་མེད་དེས་དགའ་མགུ་ཡིད་དྲངས་ནས། དབྱར་དུས་ཆུ་
ཆེ་བའི་སྐབས་ལམ་དཀའ་ཚེགས་ཆེ་བ་རང་གི་དུས་ཡིན་ནའང་ཚོང་པ་ཚོང་ཀྱེ་
མཐོང་བས་ལུས་སྲོག་ཐེད་ལ་འབོར་བ་ལྟར་སྐྱེ་བ་དང་ཚེ་རབས་ཐམས་ཅད་ཀྱི་
འདྲེན་པ་གཅིག་པུ་པ་དེའི་དྲུང་དུབསྙགས་ཏེ། ཡར་ལམ་དྲུང་པ་ཆོས་རྗེའི་
སྔོན་གྱི་གཏི་གནས་དངུལ་ཆུ་ཆོས་རྫོང་གི་དགོན་པར་ནུབ་ཅིག་གནས་འབྲེལ་ལ་
ཉལ་བའི་རྨི་ལམ་གྱི་འཆར་སྒོ་མ་འགགས་པའི་རང་མྱོང་ལ། བདག་རང་སྟོད་
གཡོགསརས་ལྟ་བུ་འདི་ཡིན་གཏན་མི་མཚོན་པ་ཤིན་ཏུ་དཀར་བ་ཞིག་འཕུར་
གོས་སུ་བྱས་ནས་ནམ་མཁའི་མཐོངས་ཤིན་ཏུ་མཐོ་བ་ལ་ལུས་སེམས་བདེ་སྣང་
དང་བཅས་ཕྱིན། ཇི་ཞིག་ནས་དཔག་བསམ་གྱི་ཤིང་ཡིན་སྙམ་པའི་སྡོང་པོ་ལོ་
འདབ་འབྲས་བུས་ཡོངས་སུ་རྒྱན་པའི་རྩེ་མོ་ཞིག་ཏུ་སླེབ། ཤིང་དེའི་འབྲས་བུ་
ཡིན་སྙམ་པ་ལ་ཁ་དོག་སྔོན་པོ་རྣམ་པ་དང་རང་བཞིན་དུ་མཁྲེགས་ཤིང་ལྕི་
ཉམས་ཆེ་བ། ཕྱི་གསལ་ནང་གསལ་གྱི་རྣམ་པ་ཅན་ཞིག་ལག་ཏུ་ལོན། སླར་
ཡང་བྱང་ཤར་ཕྱོགས་ལ་འཕུར་ཕྱིན་པས་སྤངས་ཤོང་ཤིག་ཏུ་སོན་ཏེ། དེ་ན་ཁ་
སརྦ་ཎའི་སྐུ་རྒྱུ་འདི་ཡིན་མི་མཚོན་པ། རྒྱུན་སྤངས་པ་ཚངས་པར་སྤྱོད་པའི་ཆ་
ལུགས་ཅན་ཞིག་གིས་མཆོག་སྦྱིན་གྱི་ཕྱག་རྒྱ་ལས་འོ་མའི་རྒྱུན་འབབ་པ་ཞིག་
འདུག་པ། དེ་ལ་ཁ་གཏད་དེ་འཐུང་པས་ཤིན་ཏུ་ཚིམས་པའི་སྣང་བ་དང་
བཅས་གཉིད་སད་པ་ན། རྨི་ལམ་དེ་དག་གི་དོན་ལ་དཔྱད་པས། ད་ལན་
བསམ་པ་བཞིན་འགྲུབ་པའི་བལྟས་ཁྱད་པར་ཅན་གྱི་མཚན་མ་བཟང་པོ་རྩོལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད། །
113
མེད་ཤར་བ་ལ། སྟོད་གཡོགས་དཀར་པོ་གྱོན་འཕུར་བ་རྨི་བ་འདི་བསམ་པ་
དགེ་བའི་ལྷག་བསམ་གྱིས་སྒྲིབ་པ་ཟད་པའི་ལྟས་ཡིན་སྙམ། དཔག་བསམ་གྱི་
སྡོང་པོ་རྒྱུད་འགྲེལ་ལས་གཞན་གྱིས་འཛོལ་མི་འདུག་ཀྱང་། དེའི་འབྲས་བུས་
རྙེད་པ་འདི་ད་ལན་མན་ངག་ཐེབ་པའི་རྟེན་འབྲེལ་རྨད་བྱུང་དུ་ཡིད་ཆེས་ཏེ།
དབང་རྒྱུད་གཉིས་ཇི་ལྟར་ཐོབ་ད་རེས་མི་ཤེས་པར་འདུག འོན་ཀྱང་ཁ་སརྦ་
ཎའི་སྐུའི་ཕྱག་གི་འོ་རྒྱུན་འཐུང་ཤིང་ཚིམས་པས་བླ་མ་ཁོང་པའི་བྱིན་རླབས་དོན་
གྱིས་འཕོ་བ་ཁྱད་པར་ཅན་ངེས་པར་བདག་རང་གི་རྒྱུད་ལ་འཇུག་པར་འདུག
གཟིམས་དཔྱིལ་གྱི་འཆར་སྒོ་ལྷ་ཁང་ངམ། མཆོད་རྟེན་ཞིག་ཡོང་ཐང་བ་ལ།
སྤངས་སྟོང་དེ་ཅིའི་ལྟས་ཡིན་ནམ་སྙམ་སྙམ་པའི་ཡིད་དཔྱོད་ལྷུག་པར་སྐྱེས།
དེ་ནས་རྒྱལ་སྲས་རིན་པོ་ཆེ་དངུལ་ཆུ་ཆོས་རྫོང་པ་ཉིད་ཀྱི་གཟིམ་མལ་སྐུ་འདྲའི་
དྲུང་། སྤོས་མར་མེ། ལྷ་བཤོས་སྙན་དར་དང་བཅས་པའི་བཀུར་བསྟི། ཕྱག་
སྐོར་བ་དཔག་ཏུ་མེད་པ་བྱས། སྔར་ཇོ་བོ་རིན་པོ་ཆེས་ཆོས་འཁོར་ལྷ་སར་ལུང་
བསྟན་པའི་ཡིད་ཆེས་ཀྱི་མཐའ་ཐུག་ཏུ་གཟུང་། འདོད་ཆོས་ཞུ་བ་ལ་རྐང་
གཏད་འོངས་པའི་མདངས་ནུབ་ཀྱི་རྨི་ལམ་ལུང་བསྟན་དང་གཏན་འཛོལ་མེད་
པའི་ཡིད་དེར་སྐྱེས་པ་འདི་ཇི་བཞིན་དུ་འགྲུབ་པར་མཛད་དུ་གསོལ་སྙམ་པའི་
སྨོན་ལམ་བརྒྱ་རྩ་ཡིད་བརྩེ་གཅིག་པས་བསྒྲུབས་ནས་ཕྱིན་པས། རིམ་གྱིས་
རྩིགས་ཆུང་ལེགས་མོའི་མགྲོན་ཁང་དུ་སླེབ་པའི་ནུབ། རྨི་ལམ་དུ་སྔར་མཐོང་
ཐོས་ཀྱི་བག་ཆགས་གཏན་མེད་པའི་སྐྱེད་ཚལ། ནགས་ལྷག་པར་འཐུག་པ་ཞིག་
གི་དབུས་ན་ནེའུ་སིང་དང་བཅས་པའི་ཆུ་མིག་བཟང་པོ་ཅིག་འདུག སྐོམ་པའི་
བགགས་ཀྱིས་བསྐྱོད། ཆུ་འཐུང་བའི་མདུན་པ་སྐྱེས་པའི་སྐབས་དེར། བུ་མོ་



114 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཞོན་ནུ་སྐེད་ཕྲ་ཞིང་ནུ་རྒྱས་པ་ལག་གདུབ་ཟུང་རེ་ཡོད་པ་བལྟ་བས་ཆོག་མི་
ཤེས་པ་ཅིག་གིས། ཐོད་པ་སིནྡྷུ་རས་བཀང་བ་གཅིག་ལག་ཏུ་གཏད་བྱུང་བས་
དེ་དང་ཆུ་སྦྱར་འཐུང་པས། ཁ་དོག་དམར་སེར་ལྦུ་བའི་ཕྲེང་བ་འཁྲིགས་པ་
ཞིག་བྱུང་བ་ལྷག་མ་ལུས་པ་ཧོབ་འཐུང་བྱས་པས་རྨི་ལམ་གྱི་ངང་དེར་མ་སད་པ་
ལ་ལུས་ཉམས་ཤིན་ཏུ་ཆེ་བ་གཅིག་བྱུང་བ་དང་ལྷན་དུ་ས་གཡོ་བའི་མགོ་ཚུགས།
གཉིད་སད་དུས་ཀྱང་ལུས་སེམས་མ་ལུས་པ་འདར་ཤིག་ཤིག་པ། འགྲོ་འགྲོ་
དུས་གོམ་པ་གར་བཞག་མེད་པའི་ཡང་ཆོད་དེ་བའི་ངང་ནས་སྨོན་འགྲོར་སླེབ་
པས། སྐབས་དེར་ཉིན་མཚན་དུས་དྲུག་ཏུ་ས་གཡོ་བ་ཁོ་ནའི་ཉམས་ཡིད་
གཏད་མེད་ཆལ་པ། ཅི་སྨྲས་དང་ཅི་ལབས་དྲན་ཡུལ་ན་གཏན་མེད་པའི་ཟ་ཟི།
གཉིད་ཀྱང་ལོག་པའི་འདི་ཡིན་མེད་པ་བྱུང་། དུས་དེར་སྨོན་འགྲོའི་ཁང་རྒྱབ་
ན་རིན་པོ་ཆེ་འཕགས་ཆེན་པ་ས་གཡོས་ལ་བརྟེན་གཟིམས་གུར་ཕུག་གདན་
ཆགས་འདུག་པ་དང་མཇལ། ཆོས་འབྲེལ་དུ་འཇམ་དབྱངས་བླ་མའི་རྣལ་
འབྱོར་ཆོས་རྒྱལ་མའི་ལུང་དང་བཅས་པ་ཞིག་ཐོབ་རྗེས་བཀའ་ལུང་ཐུགས་ཚས་
མ་དོར་བ་ལྷུག་པར་འབྱོན་པ་ལ། ད་ལྟ་ཆུ་ཆེན་གྲགས་མུས་ཀྱི་ལྕགས་ཟམ་ཡང་
འགགས། འདི་ན་རྒྱང་མཁར་ཀོ་བ་ལ་འབྱོན་པ་ལ་ས་གཡོས་དང་བཅས་ཤིན་
ཏུ་ཉེན་ཆེ་བར་འདུག་ཅིང་། སྨན་སྡིངས་སུ་ལོ་ཆེན་དྲུང་དུ་འབྱོན་ལམ། ལ་
དགུ་ལུང་དགུ་སྐོར་ཐག་རིང་ཞིང་། ཆིབས་མེད་པ་སོགས་སྐུ་བསྙེལ་བ་བློས་
གཏན་མི་བཟོད་པ་འདུག་པ་རེ་ཞིག་སྐུ་ངལ་བསྟེན་པ་ཞུ། འདོད་ཆོས་བཞིན་
དགོངས་པར་ཡོད་ན་ཅི་དགོས་འབུལ་གསུང་བ་ཕེབས་ནའང་། བཏོལ་སྐྱེས་ཀྱི་
གདངས་སྒྲིབ་མེད་དུ་ཁ་ནས་ཤོར། ང་ལོ་ཙཱ་བ་དེ་དང་མཇལ་བ་ལ་ཉི་མ་སོར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
115
གང་གི་སྔ་ཕྱི་ལ་ཡང་ཁྱད་ཡོད། ཤི་ན་ཡང་གླང་བུ་ལས་ལ་ཤི། འདོད་ཆོས་ཀྱི་
སྙིང་པོ་རྒྱུད་ཐམས་ཅད་ཀྱི་ངེས་གསང་གབ་པོ་ཁོལ་དུ་བྱུང་བ་སེང་གེའི་འོ་མ་ལྟ་
བུརྡོ་རྗེ་གསུམ་གྱི་བསྙེན་སྒྲུབ་ཅིག་ཐོབ་དགོས་པ་ཡོད་དེ་བླ་མ་ལོ་ཆེན་ལ་ཨེ་
བཞུགས་མི་ཤེས། ཁར་སང་གནང་བའི་ཕྱག་རྟགས་ནང་ན། གཉིས་མེད་དུས་
ཀྱི་འཁོར་ལོའི་མན་ངག་སྙན་བརྒྱུད་མན་ལུང་གུ་རུ་ནས་བརྒྱུད་པའི་ཟབ་གནད་
ཅན་ཅིག་ སྟེར་རྒྱུ་ ཡོད་ གསུང་ བའི་ བཀའ་ བསྩལ་ ཕེབས་ བྱུང་ བྱས་ པས།
བཞུགས་གྲལ་དེ་ལ་དགེ་བཤེས་སྒང་ཡོལ་ཅིག་བཞུགས་འདུག་པ་ཁོང་པའི་
གསུང་ནས། ཆོས་ས་སྐྱ་པའི་ལམ་འབྲས་ལས་ཟབ་པ་ཞིག་གང་ན་རྙེད། ལོ་
ཆེན་པ་ལ་བསྙེན་སྒྲུབ་བཞུགས་མི་བཞུགས་ནི་མ་ཤེས། སྦྱོར་དྲུག་ཟེར་བ་ཅིག་
ནི་གནང་གིན་ཡོད་ཚོད་འདུག་གསུང་བ་ལ། ལམ་འབྲས་ལས་ཟབ་པའི་ཆོས་
མེད་པར་ཐག་གཅོད་པ་ལ། ཆོས་གཞན་གྱི་ཟབ་མི་ཟབ་སྔོན་ལ་ཤེས་དགོས།
རྨོངས་ཞེན་དུད་འགྲོས་ཀྱང་ཤེས། སྦྱོར་དྲུག་ཤཱཀྱ་ཐུབ་པ་སངས་རྒྱས་པའི་ཆོས་
ཡིན། ལམ་འབྲས་ཀྱི་མིང་མ་བྱུང་གོང་དུ་སྦྱོར་དྲུག་པའི་གྲུབ་ཐོབ་ནམ་མཁའི་
སྐར་མ་ཙམ་རྫོགས་ཟིན། ཅེས་སྨྲ་བའི་སྒང་ལ། ཡང་གྲལ་དེའི་དགེ་བཤེས་
གཞོན་པ་གཅིག་གིས་ངེད་ལ་སྦྱོར་དྲུག་དང་བསྙེན་སྒྲུབ་ཀྱི་བར་ལ་ཁྱད་ཇི་ཙམ་
ཡོད་འདྲིར་བྱུང་པ་ལ། ཤེས་པ་ཧུར་ཕྱུང་བའི་སྐབས་ཡིན་པས། དེ་གཉིས་ཀྱི་
བར་ལ་རྟ་ཆགས་ཅིག་ཙམ་ཡོད་བྱས་གློ་བུར་དུ་ལངས་ཏེ་དེ་ནུབ་རྒྱང་མཁར་དུ་
ཕྱིན། གནས་ཚང་བཙུན་པ་འདྲ་བ་སྡུག་ཐུག་ཅིག་གི་སྒོ་གཡབས་སུ་ཉལ་བས།
ལོ་ཆེན་དང་ནང་པར་མཇལ་ཡོང་སྙམ་པས་སེམས་དྲངས། བྱིས་པ་བལྟས་མོ་
ལ་བསགས་པ་ལྟར་རྩིས་གཏད་མེད་པའི་ངང་ནས་ནམ་ནམ་ལངས་ཡོང་ངམ་



116 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྙམ་པའི་འདུན་པ་སྐམ་སྐམ་པ་ཁོ་ན་ལས་གཉིད་བྱ་གྲིབ་ཅིག་མ་བྱུང་། ཐོ་
རེངས་སྔ་བར་ལངས། ལ་དགུ་ལུང་དགུ་འཛེགས་ཉིན་མོའི་གདན་ཅིག་དེའང་
ཟ་ལོང་མེད་པ་ཙམ་བྱས་སྐུར་ཕྱིན་པས། རྐང་འགྲོས་ཞན་པ་དང་། ལམ་མ་
བདེ་བའི་སྟབས་ནས་དེ་ནུབ་སྨན་སྡིངས་སུ་མ་སླེབ་པར་སྲོད་ཁྱེར་ཙམ་ལ་ལྷུན་
སྡིངས་ཀྱི་ལོགས་དེར་སླེབ། གྲྭ་པ་བྱིན་གནས་ཚང་དུ་བཏང་། ངེད་རང་
དཔལ་འབྱོར་གཉིས་ཀྱིས་ཞིང་སྟེང་ཞིག་ཏུ་ཉལ་བའི་རྨི་ལམ་དུ། བུ་མོ་བཞིན་
བཟངམ་སྔར་ངོ་ཤེས་པ་སྙམ་བྱེད་པ་འདི་ཡིན་མི་མཚོན་པ་གསུམ་གྱི་མགུལ་
རྒྱུན་ནས། དུང་བྱི་རུ་མུ་མེན་ལ་རྡོ་རྗེའི་གཟུགས་ཤིན་ཏུ་དོད་པ་མིག་ཅན་
གསུམ་བཀྲོལ་ཏེ་བྱིན། སྐུད་པ་ཁྲ་བོ་གསར་པ་གཅིག་ལ་རྒྱུས་ངེད་རང་གི་ལག་
པ་ལ་དཀྲིས་པ་རྨི་མཚམས་གཉིད་བསད་དེ་བསམས་པས། རྟེན་འབྲེལ་འདི་
དང་སྒོ་བཏུན་ན་རྡོ་རྗེ་གསུམ་གྱི་བསྙེན་གྲུབ་དེ་ཐོབ་ཉེན་འདུག་སྟེ་སྙམ་པ་ལྷང་
ལྷང་བྱུང་། དེར་ཉི་རྩེ་དང་བསྟུན། ལོ་ཆེན་བཞུགས་གནས་སྨན་སྡིངས་རི་བོ་
རྒྱས་པའི་མགུལ་པར་ཕྱིན་པས། ས་གཡོས་སྟབས་སྒྲུབ་ཁང་གི་ཕྱིའི་སྤངས་
ཤོངས་ཤིག་ན་གདན་ཆགས་འདུག་པས། སྔར་གྱི་རྨི་ལམ་ལ་ངེས་ཤེས་གཏིང་
ནས་འདྲོངས། དེར་ངེད་བསུ་བ་ལ་ཕེབས་བྱུང་པའི་ལམ་ཁར། ངེད་ཕྱོགས་
ལ་ཞལ་གཏད་གསང་ཆབ་ཅིག་བསིལ་བ་མཛད་ཀྱི་འདུག་པས། རྨི་ལམ་གྱི་འོ་
མའི་རྒྱུན་དེ་འདི་ལ་དགོངས་པ་ཡིན་སྙམ་རྒྱུགས་ཕྱིན་པས་ཧུབ་གང་ཙམ་ཅིག་
མྱོང་བས། རོ་དྲི་དཔེས་མི་མཚོན་པའི་བཤད་དུ་མེད་པ་ཅིག་བྱུང་། དེར་ཕྱག་
རྟེན་གསེར་ཞོ་གང་། དབུ་ཞྭ་པཎ་ཞུ་དམར་པོ་བཟོ་ཁྱད་ཡོད་པ་ཅིག རྒྱ་སྤོས་
བཅུ་ཆག སྣམ་གཟན་དམར་པོ་ལེགས་པ། དྲི་མ་མེད་པའི་རས་དཀར་སྣེ་



117
རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། །
ཚང་། དར་ཆེན་དམར་པོ་ཁ་གང་རྣམས་ཕུལ། བཞུགས་གདན་ལ་འཁོད་
མཚམས། གྲུབ་ཆེན་དཔལ་ལྷུན་པ་ལ་གནང་བའི་ཞར་ཆོས། བཀའ་འགྲེལ་གྱི་
ཐོག་མར། ཤ་ཝ་རས་དམ་པ་རྒྱ་གར་ལ་གནང་བའི་དོ་ཧའི་བརྡ་གླུ་དེ་གནང་
བྱུང་བའི་མོད་ལ་ལུས་རང་དབང་མེད་པར་གཡོས། སྣང་བ་ཐམས་ཅད་སྐྲ་
ཤད་འཛིངས་པ་ལྟ་བུ་པ་ཏྲ་རིས་འཁོར་མོར་འཁོར་བ། ཁྱད་པར་བྱིན་རླབས་
ཟིལ་ཆེན་རྒྱས་པའི་ལོ་ཆེན་ཉིད་ཀྱི་སྐུ་པང་ན་སྒྱུ་འཕྲུལ་དྲ་བའི་ལྟད་མོ་ཆུ་ཀླུང་
དྭངས་པའི་རྒྱུ་སྐར་ལྟར་མ་འདྲེས་གསལ་བར་མཐོང་བའི་སེམས་ཉམས་བན་མ་
བུན་དེའི་ངང་ལ། གྲུབ་ཆེན་པ་ལུས་ཉམས་ཆེན་པོའི་བྱིན་ཕེབས་ཏེ་འཁྲབ་
ཅིང་འོ་དོད་འབོད། བཞུགས་ནས་ཀྱང་ས་གཡོ་བའི་སྟབས་ནས་འདར་ཕྱིར་
ཕིར་འདུག་གོ། དེ་ལོ་རྒྱལ་བར་གྲགས་པ་ཡི། ། ཆུ་སྟོད་ཟླ་བར་བྱང་ཕྱོགས་
བརྒྱུད། ། རི་བོ་རྒྱས་པའི་མགུལ་པ་དེར། ། བདག་གི་བླ་མ་ལོ་ཙཱ་བ། ། ཕྱག་
ན་བཛྲ་ཞལ་མཇལ་ཚེ། ། རྨི་ལམ་ཉམས་ཀྱི་མིག་འཕྲུལ་ལས། ། མངོན་སུམ་
འགོངས་པ་མིན་པའི་ཉམས། ། སྒྱུ་མའི་རྨི་ལམ་ལས་བདེན་པ། ། དེ་འདྲ་དེ་
ནི་མངོན་སུམ་སྟེ། ། ཕ་དེའི་དྲིན་ལས་བྱིན་ཆེན་ཕབ། ། ན་དའི་རང་སྒྲ་
གསལ་བར་གྱུར། ། དབུགས་འབྱིན་དང་པོའི་ངེས་པའོ། ། དེ་ནས་དགེ་
བཤེས་གཉིས་པ་ཞིག་དྲུང་དུ་སླེབ་བྱུང་པ་ལ། གྲལ་གོང་ན་བཞུགས་པ་དེ།
ངམ་རིངས་ཆོས་སྡེ་ཆེན་པོའི་ཆོས་ཁྲིམས་ཀྱི་ཁུར་བབ་པ་ལ། དགེ་འདུན་དང་
འབྲེལ་བའི་སྤྱི་རྫས་ལ་གཏན་མི་འབག་པའི་དམ་བཅའ་རླབས་པོ་ཆེ་ལོ་ཆེན་གྱི་
ཕྱག་མགོ་ཐོག་ཏུ་ལངས་ནས་ལེན་གྱི་འདུག་པའི་མཚམས། ཀོག་ཚོ་ནས་བྱང་
སེམས་ཆེན་མོས་ག་ཎ་ཙཀྲའི་པུ་ཛ་གྱ་ནོམ་པ་ཞུ་བ་ལ་བྱོན་བྱུང་། དུས་དེར་



118 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ངེད་རང་བྱ་བཏང་ཁུངས་མའི་ཀུན་སྤྱོད་སླེ་བེམ་གྱོན་པའི་སྙོམས་ཆུང་དེ་ལ་མིག་
བལྟས་ཆེ་བར་འདུག དེར་གཟིམས་སྤྱིལ་ཡང་ས་གཡོའི་འཇིགས་པས་དྲུམ་པ་
ལ་བརྟེན། དཔོན་སློབ་ཀུན་ཕྱི་ན་བཞུགས། སྤངས་སྟོངས་ལས་ཆར་སྐྱིབས་
སོགས་མི་འདུག་པས། ནུབ་མོ་ལྷུན་སྡིངས་གནས་ཚང་དུ་ཉལ། ཉིན་རེ་
བཞིན་ཟབ་མ་ཆད་པར་ཆོས་ཞུ་ལ་དྲུང་དུ་བསྙེགས། ཐོག་མར་སྔར་བཀའ་
ཐོར་ཕེབས་པ་ལྟར་དུས་འཁོར་སྙན་བརྒྱུད་ཀྱི་གདམས་པ་གཅིག་ཤེས་ཀུན་གྲོལ་
གྱི་ཉམས་ཁྲིད་ཆེན་མོ་ཆིག་བརྒྱུད་དུ་བསྩལ་བས་ངེས་ཤེས་ལྷུག་པར་སྐྱེ་བ་བྱུང་།
གྲུབ་ཆེན་མན་ལུང་པ་ཆེན་པོ་ནས་ད་ལྟའི་བར་ཡི་གེ་མེད་པའི་སྙན་རྒྱུད་ཁོ་ན་
ཡིན་པར་འདུག་ཅིང་། དམིགས་པའི་སྡོམས་དང་ངོ་སྤྲོད་ཀྱི་གནད་ལ་གསུང་
ངག་གི་ཚིགས་བཅད་འགའ་རེའི་ཞལ་སློབ་ལེན་དགོས་རྣམས་རྩིས་གཏད་མེད་
པའི་ཉམས་བན་བུན་དེས་བློ་ལ་གཏན་མ་ཆགས་པར། ངེད་ཡུལ་ཕྱོགས་ལ་
མྱུར་དུ་འགྲོ་བས་སྟབས་ཐུག ཕ་ལོ་ཙཱ་བས་ཕྱག་བྲིས་དངོས་ཀྱི་ཟིན་ཐོ་གནང་།
ཕྱིས་བློ་ལ་ངེས་ནས་དཔེ་མི་སྤེལ་བར་དྲང་སྲོང་མེ་ལྷ་ལ་འབུལ་བའི་བཀའ་རྒྱས་
གདམས། དེར་རྨི་ལམ་གྱི་སྣང་ཆ་བརྟན་པོ་བསླུ་བ་མེད་པའི་ངེས་ཤེས་གསལ་
མཐོང་དུ་ཕེབས། མཆོག་དབང་སྔོན་དུ་འགྲོ་བའི་རྡོ་རྗེ་གསུང་གྱི་བསྙེན་བསྒྲུབ།
གྲུབ་ཐོབ་ཨོ་རྒྱན་པ་ཆེན་པོའི་དངོས་སློབ་རྟོགས་ལྡན་ཟླ་བ་སེང་གེའི་ལུགས་
རྫོགས་པར་དགྱེས་བཞིན་དུ་སྩོལ་བར་མཛད་པའི་ཚེ། བཀའ་འགྲོལ་དུ་ཕྱག་
གསེར་སྲང་གང་གི་མཎྜལ་ཕུལ་ནས་ཞུས། བསྙེན་སྒྲུབ་རྫོགས་མཚམས་ཇོ་ཞལ་
ཆུ་བོ་གཉིས་འདུས་ལས་བརྒྱུད་པའི་ཟབ་ལམ་རྡོ་རྗེའི་རྣལ་འབྱོར་གྱི་ཐོག་མཐའ་
བར་དགེ་སོ་སོ། ངོ་སྤྲོད་གཅེར་མཐོང་ངོ་ཤེས་དང་གསང་དོན་རབ་གསལ།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།
119
པཎ་ཆེན་ནགས་རིན་གསུང་རྒྱུན་ཆོས་རྗེ་ཆོས་གྲགས་པས་མཛད་པ་སོགས།
འདི་སྐོར་གྱི་བསྒོམ་ལུང་མཐའ་ཆོད་ཞི་བར་ནོས་པས་ཡིད་ཚིམ། རྨི་ལམ་ལྟར་
དབང་རྒྱུད་ཀྱི་རེ་བ་ཕྱིས་འབྱུང་བའི་རྟེན་འབྲེལ་གྱི་སྒོ་མ་ལོག་པ་རྣམ་གྲངས་དུ་
མས་རྗེས་སུ་ནན་ཏན་གྱིས་བསྒྲུབས་ཏེ། སྔོན་ལོ་ཆེན་ཉིད་ཐུགས་སྦྱོང་གི་ཚུལ་
ལ་ནན་ཏན་གྱི་སྐབས་རྟག་ལུང་ག་ཐོག་ཏུ་བཞུགས་དུས་ཐུགས་ཀ་ནས་ཉི་མ་
ཤར། སྔ་རིས་ཀྱི་ཕྱོགས་ལ་སོང་བའི་ལོ་རྒྱུས་གསུང་། རེ་ཞིག་སྡོད་གསུང་པའི་
བཀའ་བསྩལ་ཕེབས་པའང་ནན་གྱིས་བཟློག ཨ་མ་དྲིན་ཅན་དེ་ཡུན་དུ་མི་འཚོ་
བའི་ངེས་གནས་ཀྱི་ཡིད་ཤེས་བརྫུན་མེད་པས་སེམས་བསྐུལ་ཏེ་ཕ་ཡུལ་ལ་སླར་
ལོག་པར་བརྩམས། ལོ་གསུམ་གྱི་བར་ཟླ་བ་དགུ་རེའི་རིན་སོ་སོར་བསྡུད་པའི་
རྣལ་འབྱོར་ལ་མཉམ་གཞག་བརྟན་པ་དང་། ཟླ་བ་གསུམ་མ་ངེས་པའི་ཕྱོགས་
མཐའ་དག་ཏུ་མཎ་བསྐུལ་གྱི་འགྲོ་དོན་གང་ཁྱབ་ཆེའི་སྒོ་ནས་ཡི་གེ་དྲུག་པ་དུང་
འགྱུར་བརྒྱ་རྩ་བརྒྱད་འགྲུབ་ངེས་པའི་དམ་བཅའ་སྙིང་ཐག་པ་ནས་ཞུམ་པ་མེད་
པའི་སེམས་ཀྱིས་བླངས། ཕྱག་དཔེ་ཕྱག་བྲིས་སུ་འཁོད་པ་ཐམས་ཅད་ཀྱི་ཕྱི་མོ་
ཞུས་ཏེ་ཡར་ཕྱོགས་ལ་འགྲོ་བའི་སྐབས། བྱིན་རླབས་ཟིལ་ཆེན་རྒྱས་པའི་ལོ་
ཆེན་སྙིང་གི་ཐིག་ལེས་སྐྱེལ་ཐུང་གནང་། བདག་ཅག་དཔོན་སློབ་གཞུང་ལ་
འགྲོ་བའི་ཕྱོགས་ཀྱི་རེ་རྩེའི་ཐད་ཤིན་ཏུ་རིང་བར་ཡུན་རིང་པོའི་བར་གདན་
ཆགས་པ་མཐོང་བས་ཡིད་དགའ་མགུ་རངས་པའི་གདུང་ཤུགས་སྙིང་ནས་སྐྱེས།
དེ་ནུབ་བསམ་འགྲུབ་དགའ་ལྡན་དུ་ཉལ། སང་སྔ་བར་བྱང་ཕྱོགས་ཤཾ་བྷ་ལའི་
མདུན་ས་ག་ལ་བ་དེར་ཕྱིན། ཉེ་བའི་ཡིད་ཅན་མཚོའི་འགྲམ་གྱི་ནེའུ་སིང་དེར་
ཙོག་བུ་ཕུབས་གཏད་དེ་དུས་རིགས་ལྡན་ཆོས་ཀྱི་རྒྱལ་པོ་ཡབ་སྲས་དང་ཞལ་



120
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཇལ་གྱི་སྤྲོས་པ། ཕྱོགས་མཐའ་ཉུལ་བའི་སྤྲང་པོར་སོང་བས་མ་སྤོབས། རྩ་
བའི་དཔོན་གཡོག་སྙིང་པའི་ཞེན་གྱིས་བདག་མོའི་དྲུང་དུ་མཇལ་ཁ་ཞུས་ཀྱང།
ངེད་སྤྲང་པོ་སྙོམས་ཆུང་ལ་སྐྱུག་བྲོ་གཟིགས་ནས་མ་བྱུང་བ་གནང་སྦྱིན་ཅོག་པོའི་
སྒོར་སྐྱེལ་དུ་བྱུང་པ་ལ། དཔོན་པོའི་སྡུག་ཞེན་གྱིས་སྙིང་ཁར་བཅར་པ་རེ་བྱས་
ནས་བཞག་མཚམས་སོག་པོ་བསྒྲིལ། སླེ་བེམ་གྱི་འཕྲག་ལ་བླངས། རྐང་དུང་
གསན་ངེས་པ་གསུམ་འགྲེལ་པའི་རྟེན་འབྲེལ་དུ་བཞག་ནས་རྒྱ་ཁྲ་ཧོར་པ་གཟན་
ལ་གཞུངས་པ་བཞིན་དུ། དེ་ནུབ་རྒྱུ་གཟེའི་ཆུ་ཚན་ཁར་ཕྱིན་ནས། ནད་
འདོན་ཆེད་དུ་ཆབ་ཞུགས་བྱས་ཏེ་ཞག་མལ་ཅིག་བསྡད་དོ། ། དེ་ཚེ་རྒྱལ་བའི་
ཆུ་སྟོད་ཅན། ། ཆགས་བྲལ་ཕྱོགས་ཀྱི་རིགས་ལྡན་དུས། ། པ་ཎི་ཏ་ཏར་ས་མ་
དྷི། ། ཨ་དན་ལྟར་གསལ་བ་ལ། ། འཇིགས་པའི་སྣང་བ་ཅི་ཡང་མཐོང་། །
མ་དང་ཕྲད་པར་འདོད་པའི་བུ། ། སྡུག་བསྔལ་ཉམས་ངར་བཅས་སོ་སྐད། །
དེ་ཡི་དངས་ཤིང་སྔར་ཞུམས་ཚེ། ། ཀ་ཀའི་ཐལ་བ་མགོ་བོར་ལྷུང་། ། ཀ་ལང་
རཱུ་པའི་རྣམ་པ་ཉིད། ། གྲགས་པ་མིན་པའི་ལས་བཅིལ་བས། འཆིང་ལས་
གྲོལ་བའི་བརྡ་གསང་ཅེས། ། དབུགས་འབྱིན་ངེས་པ་གཉིས་པའོ། ། དེ་ནས་
ཡར་ལམ་མདའ་འཕངས་བཞིན་མྱུར་བར་རང་གི་བསྟི་གནས་བྲག་སྟེངས་རྡོ་རྗེ་
བྲག་རྫོང་དུ་ཟླ་བ་བརྒྱད་པའི་ཉེར་གཅིག་ལ་སླེབ། ཅུང་ཟད་ངལ་བསོ་དང་ངོ༌
ཤེས་འདྲིས་འགྲོགས་ཕན་ཚུན་འཕྲད་པའི་རྣམ་གཡེངས་ལ་ཟླ་མཚམས་རྫོགས་
རྗེས། ཚེས་གཅིག་ནས་ཤངས་ཆོས་ཀྱི་དབུ་བཙུགས། ཕྱོགས་མཐའ་ནས་
འདུས་པའི་དད་ཅན་ཆོས་དོན་གཉེར་ཤ་སྟག དབང་ཆ་གཅིག་ལ་ཆོས་ཀྱི་སྒོ་
མ་ཚང་བ་མེད་པའི་རྒྱུས་པའི་ཁུར་སྤེལ་ཏེ། ཐོག་མར་རྒྱུད་སྡེ་ལྔའི་རྡུལ་ཚོན་གྱི་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
121 །
དཀྱིལ་འཁོར་ལེགས་པར་བཞེངས་ནས། དབང་གི་བྱ་བ་བརྒྱུད་པའི་ཕྱག་སྲོལ་
ལྟར་མ་འཆུགས་པར་ཟབ་རྒྱས་ཀྱི་ཆོས་སྒོ་ཕྱེ་ནས། བྱིན་རླབས་དགོས་བཀའ་
སོ་སོ་ལའང་གང་ལ་གང་དགོས་ཀྱི་དཀྱིལ་འཁོར། དབང་རྫས་སོགས་ཕན་ཚུན་
སྤུ་ཙམ་ཡང་མ་འཁྲུགས་པའི་སྒོ་ནས་སྒྱུ་སྐར་འཆར་བའི་རིམ་པ་ལྟར་དེ་དང་དེ་
ཐད་དུ་སྔ་ཕྱི་མེད་པ་གཟེར་བུ་བཏབ། ཁྲིད་ཁ་བཅུ་གསུམ་གྱི་སྔོན་འགྲོ་མི་རྟག་
སྐྱོ་ཤས་ནས་མཐར་བསྟེན་དག་སྣང་རྗེས་སུ་ཡི་རང་གི་བར་དམིགས་པ། ངོ་
སྤྲོད། འཁྲུལ་འཁོར། ལུང་། ལག་ལེན་ཀུན་སྡོམས་ཟླ་བ་ཕྱེད་གསུམ་གྱི་བར་
ཉིན་རེ་བཞིན་རྒྱུན་མ་ཆད་པར་བསྒྲུབས་པའི་སྐབས། ག་ཎ་ཙཀྲའི་པུ་ཛ་གྱ་
ནོམ་པ་དབང་རེ་རེ་བཞིན་མ་ཆད་པའི་ཚོགས་བརྒྱ་རྩེ་འབད་མེད་ལྷུན་གྲུབ་ཏུ་
བྱུང་སྟེ། དེ་དུས་ཚོགས་ལྷག་དོར་བའི་ས་ཕྱོགས་ཡུན་རིང་པོའི་བར་སྣུམ་གྱིས་
ཡོངས་སུ་སྦགས་པའི་རང་བཞིན་ཅན་དང་། ཇི་ལྟ་བའི་ཚོགས་བཟང་བ་བྱུང་
ཡང་རང་གི་ཁམས་ཚོད་དང་བསྟུན་ཆེ་འབྲིང་ཆུང་གསུམ་ལོངས་སྤྱད་པའི་
མཐར། ལྷག་ཀུན་གཏོར་མར་བྱིན་གྱིས་རླབས། མ་ཆགས་པའི་སྦྱིན་གཏོང་
ལྷུར་ལེན་པ་ལ། སྐམ་ཆགས་ཀྱི་བསམ་པས་ཆང་བུ་གཅིག་ཀྱང་མི་འཁྱེར་བའི་
མིག་ལྟོས་བཟང་པོའི་ཕྱག་ལེན་ལ་བཀོད་ཅིང་། ཚོགས་ཞུ་མི་བཟང་བའི་དུས་
ཤམར་མི་ཁུར་གཉིས་ལོང་ཙམ་བཞི་མདོར་དཔུངས་པས་བྱ་ཁྱི་རྣམས་ཀྱང་ཞེ་
ལོག རྣམ་པ་ཙམ་གྱིས་ཚིམ་པར་གྱུར་པའི་ཚུལ་ཡུལ་ཕྱོགས་ཀྱི་ལམ་འགྲུལ་བ་
ཚུན་གྱིས་མིག་ལམ་དུ་གསལ་བ་དེ་ཡིན། དེ་ལྟར་ཤངས་ཆོས་ཡོངས་སུ་རྫོགས་
པའི་སྒོ་དེ་ཉིད་ཟླ་བ་དགུ་པའི་ཚེས་གཅིག་ནས། བཅུ་གཅིག་པའི་བཅུ་བདུན་
གྱི་རིང་ལ་བར་ཆད་མེད་པར་མཐར་ཕྱིན་པའི་ཆོས་ཀྱི་གྲོལ་སྟོན་དང་། བཅུ་



122 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བདུན་མཆོད་པ་ལྷན་ཅིག་པའི་ཉིན་རངས་མང་ཇ་བཅུ་གསུམ་སྦྲེལ། ཆོས་ཉན་
པ་ཀུན་ལ་འབུལ་བ་རྣམ་གཞག་གྱ་ནོམ་པ་ཕྱིན། བསྔོ་བའི་སྐབས་བྲེ་མོའི་ཚུལ་
དུ། སྔོན་བསྟན་པ་ཡར་ལྡན་གྱི་དུས་སློབ་མས་བླ་མ་ལ་འབུལ་བ་སྲོལ་དུ་འདུག་
ནའང་། ད་དུས་ཀྱི་སྟབས་ནས་ངེད་བླ་མས། སློབ་མ་ལ་ཆོས་ཉན་པའི་དྲིན་
སོབ་ཏུ་འབུལ་བ་ཡིན། ངེད་ན་ནིང་དབུས་གཙང་ལ་རྐང་བཙུགས་ཕྱིན་པའི་
དགོས་པ་ཤངས་ཆོས་ལྷག་མ་ལུས་པ་རྫོགས་པར་ཞུ་བ་དང་། བཀའ་རྒྱུད་
ཤངས་པའི་གནས་རྣམས་སུ་ཚོགས་འཁོར་རེའི་འབྲེལ་ཞུ་བ་ཁོ་ན་ལ་བློ་རྩེ་གཏད།
སྒྲུབ་གནས་ཞོང་གཤོང་མ། སྲིན་མོ། ལྕགས་པོ་རྩེ། རྨོག་ཅོག་ཀུང་ལུང་།
སྐྱེར་སྒང་། ཡོལ་བུ་རེ་གོང་། བྲག་ཆེན། ལྗགས་སོགས་གནས་ཐ་དད་དུ་
ཚོགས་ཀྱི་རྣམ་པ་རེ་དང་བཅས་སྨོན་ལམ་སྙིང་ནས་བཏབ། ཡོལ་ཕུའི་མགོན་
པོ་རང་བྱོན་ལ་བརྟག་པ་ཞུས་པས། རྒྱ་སྒོམ་ལུང་བསྟན་པ་བཞིན་ཞབས་ལ་
གཏུགས། ཁྱེད་རྣམས་ལ་བྱིན་པའི་ཆོས་དེ་རྣམས་བསྟན་ཐོག་གཅིག་ཏུ་རྫོགས་
པར་བསྩལ་སྐབས་དེར་འབྲུམ་བུ་བཏབ། ཤིན་ཏུ་བྲོ་འཚལ་བར་གྱུར་ཀྱང་
བསགས་སྦྱང་དུ་གོ་བས་མ་ཞུམ་པའི་སྙིང་སྟོབས་ཀྱིས་ཆོས་སྣ་གཅིག་མ་ཆད་པར་
ལོངས་ནའང་
། ས་བྱེས་ཡུལ་དུ་སོང་འབུལ་བ་ཚོགས་འཁོར་རྒྱ་ཆེན་བསྒྲུབ་རྒྱུ་
མེད་པས་ཡིད་ནོངས་པར་བྱུང་ནས། ཆོས་ཀྱི་སྐུ་དྲིན་བསོབ་ལ། ནི་གུའི་ཁྲིད་
བརྒྱ་རྩ་བརྒྱད་འཆད་པའི་དམ་བཅའ་ཕུལ་བས། རྒྱ་བསྒོམ་ཆེན་པོའི་ཞལ་ནས།
ཁྱེད་ནི་གུ་མ་དངོས་དང་མཇལ་བས་ཐུགས་མ་ཚིམ་པར། ངེད་གང་ཟག་སོ་སྐྱེ་
ལ་ཆོས་ནན་བསྐྱེད་དགོས་གསུང་བ་གང་ནས་བསམས་ཀྱང་འཇིགས་པར་བྱུང་
ཀྱང་། རྨི་ལམ་ལྟ་བུའི་ཉམས་ལ་མགོན་པོ་འཁོར་བཅས་ཀྱིས་ཆོས་རྫོགས་པར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད། །
123
བགྱི་ཅེས་ཡང་ཡང་བསྐུལ་བའི་མཚན་མ་བརྫུན་མེད་བྱུང་བ་དང་། འདི་ལྟར་
ཤིན་དུ་ཁམས་དུབ་པ་ལ་ཡང་བསྟན་པ་དང་སེམས་ཅན་ལ་དགོངས། ཉིན་
མཚན་རྒྱུན་མ་ཆད་པར་ཆོས་གསན་ལུགས། བདག་ལས་ལ་བཀོད་པའི་ཕྱག་
བརྒྱ་འབུལ་ཉིན་རེ་བཞིན་གནང་བའི་རྣམ་ཐར་མངོན་སུམ་དུ་མཐོང་བ་འདིས་
ཡིད་ཆེས་རུངས་པའི་གཏིང་ནས་སྐྱེས། ཅི་ཡོད་ཀྱི་གདམས་པ་ལྷག་མ་ལུས་པ་
བུམ་པ་གང་བྱོར་ཕྱག་ཏུ་ཐེངས། ཆོས་བདག་པོ་ལ་འཕྲོད་པ་མི་རྒན་ད་ལྟ་ཤི་
ཡང་བློ་བདེ། བྱེས་ཡུལ་གང་དུ་ཤངས་ཆོས་གནང་ཀྱང་བར་ཆད་མེད་པའི་
ཁག་ངས་ལེན། ཁྲིད་བརྒྱ་རྩའི་སྟེངས་སུ་དངོས་གྲུབ་ཀྱི་ཕ་ཕོགས་ཆེན་པོ་ཡང་
ཡོང་གསུང་བའི་བཀའ་ལུང་བཟང་པོ་དངོས་སུ་ཕེབས་པ་ཡིན་པས། ཁྱེད་
རྣམས་ཡིད་ཆེས་པར་གྱིས་ཅེས་གནས་ལུགས་བརྗོད་པས། དེར་འདུས་ཀྱི་
བདག་དཔོན་སློབ་ཐམས་ཅད་དགའ་བ་དང་སྐྱོ་བ་ཟུང་སྦྲེལ་གྱི་མཆི་མ་ལྷུག་པར་
བྱུང་ངོ༌། ། ཚོགས་དེ་ནང་དུ་མ་ཎི་དུང་འགྱུར་རང་རང་གི་ལྕེ་ཐོག་ནས་འདྲེན་
པ་དང་། གཞན་མང་པོ་བསྙེན་བཀུར་བཏེག་ཏེ་དུང་འགྱུར་འཇུག་མི་བཅུ་
བདུན་བྱུང་། རང་གི་ཚོགས་གསོག་པ་ཙམ་ལས་མ་འགྲུབ་པ་དེ་ལ། ཁྲིད་ཀྱི་
མགོ་རང་ལ་བཟང་ཞིང་གྱ་ནོམ་པའི་ག་ཎ་ཙཀྲ་བློ་འདས་བྱུང་བ་དང་། ལོ་ཆེན་
དྲུང་དུ་ཁས་བླངས་པའི་མ་ཎི་དུང་འགྱུར་གྱི་དབུ་ཚུགས། དགེ་བཤེས་ཤ་སྟག་
རང་འདུས་པའི་ལམ་འབྲས་དེ་ཡང་དེ་ཉིན་ཀ་ཚུགས་ཙམ་བགྱིས་ནས་བསམ་པ་
ལྷག་པར་རངས་པའི་ངང་ནས་ཉལ་བའི་རྨི་ལམ་དུ། བདག་སྔར་འབྲུམ་བུས་
ན་བའི་རི་ཁྲོད་དེ་ན་འདུག་པའི་མདུན་གྱི་ནམ་མཁར་རྒྱ་སྒོམ་རི་ཁྲོད་པ་དེ་ཉིད་
སྐུ་གཟི་མདངས་སྔར་ལས་ཀྱང་ཆེ་བ། གཡས་གཡོན་སྟེང་འོག་ཐམས་ཅད་ན་



124
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བླ་མ་མང་པོ་བཞུགས་པ་ལ། སྐྱེང་སྒང་པ་ཡིན་ནམ་སྙམ་པ་ཅིག་གསལ་ཆ་ཆེ་
བར་བྱུང་པ་རྨི། ཕྱིས་འཁྲུལ་མེད་དུ་དེ་ཉིན་རབ་བརྟན་ཆོས་ལུང་གི་དགོན་
པར་རྒྱ་སྒོམ་ཆེན་པོ་ཞི་བའི་དབྱིངས་སུ་གཟིམས་འདུག་པ་ཚོར་བས་རྨི་ལམ་གྱི་
སྣང་བ་དྲན། བླ་མ་དང་སེལ་མེད་པའི་དམ་ཚིག་གི་སྲོག་ལ་སྙིང་ནས་ཡིད་བདེ་
བར་བྱུང་། དེར་སྣང་གསུམ་ཤིན་ཏུ་རྒྱས་པ་ཟླ་ཆོས་གཅིག་གི་བར་བླ་ཆོས་མེད་
པར་གྲུབ་མཚམས། དེ་ལོ་སྒྱུ་ལུས་ཡང་གསུང་ངག་པ་རང་ལས་དབང་བསྐུར་
གཏན་མེད་པ་བགྱིས། སྔགས་ལམ་མན་འཆད་རྒྱུ་དང་སྨྲ་རྒྱུ་ཡོད་དོ་ཅོག་
ལབས་ཏེ། གོ་བ་དང་ཟུངས་སུ་ཐེབས་པའི་རྗེས་ནི་ཅིག་ཀྱང་མ་དོད་སྒྲ་ནམ་
མཁའ་ལ་དེངས། འོན་ཀྱང་དུས་དེར་རང་ཉིད་ཀྱི་དགེ་སྦྱོར་ལ་གསལ་སྣང་ཆེ་
བའི་བློ་བསྐྱེད་དང་། སྔར་མ་གོ་བའི་ཆོས་ཀྱི་སྒྲོག་མང་དུ་ཁྲོལ། གནས་དེར་
དཔྱིད་སོས་བར་དབེན་གསུམ་བསྟེན་པའི་ཡང་དག་འཇོག་གི་རྣལ་འབྱོར་ཁྱད་
པར་ཅན་ལ་ནན་ཏན་གྱི་སྙིང་རུས་མི་ཆུང་བ་ལྷུར་བླངས། རང་ཤོང་གི་ས་ཕུག་
སྒོ་བཅད་ཞིག་གི་ནང་དུ་གཟན་རྐྱང་གཅིག་ཁོ་ན་ལ་བསྒྲིལ་ནས་གཡེང་བ་མེད་
པའི་བསྒོམ་བགྱིས་པས། སྟོང་གཟུགས་ཀྱི་འཆར་སྒོའི་ཐོག་མར་ཀུན་མཁྱེན་མི་
ཕམ་མགོན་ཞལ་རས་བརྗིད་ཆགས་ཉ་གང་བའི་ཟླ་བ་རྒྱས་པ་ལྟར་མཐོང་ཞིང་།
སྣང་བ་འདི་ཕྱིས་སྨན་འབྱུང་སྡིང་དུ་ལོ་ཆེན་དཔོན་སློབ་ལྷན་ཅིག་བཞུགས་པའི་
སྐབས་སྲོད་ཞིག་སྣང་བ་མེད་པའི་མུན་པ་ལ་ལོ་ཆེན་ཕྱི་དབུ་ཐད་ཙམ་གྱི་བར་
སྣང་ལ་སྔར་ཇི་ལྟ་བ་བཞིན་བདག་གིས་གསལ་བར་མཐོང་བ་དུས་དེ་རང་དུ་ལོ་
ཆེན་པའི་སྙན་དུ་བཏབ་བོ། དེ་ལྟར་བྲག་སྟེངས་སུ་ཟླ་བ་དགུ་གདན་ཐོག་
གཅིག་ཏུ་སྐད་ཅིག་ཀྱང་གཡོ་བ་མེད་པར་བསྡད་རྗེས། ལོ་ཆེན་དྲུང་དུ་མཎ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 125
བསྐུལ་གྱི་དམ་བཅའ་ཕུལ་བ་ལྟར་ཕྱོགས་མེད་ཀྱི་འགྲོ་དོན་ལ་དམིགས། ཆུ་
བཟང་བ་འདུག་པས་བྱང་ཕྱོགས་ཀྱི་རི་ཁྲོད་སྤོ་དམར་དུ་ཕྱིན། ས་དེར་བ་ལུང་
སྙིང་རྗེ་ཅན་དཔོན་སློབ། དད་ཅན་གྱི་སྐྱེ་བོ་དུ་མ་དང་བཅས་དོལ་ཕྱོགས་ནས་
ཕེབས། མོས་ལྡན་གྱི་སློབ་མ་དགེ་སློང་ཚུལ་འདོད་པས་གཙོ་མཛད་སྤྲིན་ཆེན་
པའི་དགེ་འདུན་མང་བ། དྲུང་དཔལ་ལྡན་རིན་ཆེན་པ་དང་། སྨན་ཁྲོད་པའི་
ཐུགས་དམ་པ་འགའ་རེ། བཀྲ་དུམ་པའི་ཆེ་བསྒྲེས་དྲག་པ་དུ་མ། དབུ་ལེགས།
ཆོས་ལུང་། དགོན་པར། ཁོ་ལ་སྤྲོ། འབྲོག་ཕྱོགས་ཀྱི་དགོན་སྡེ་སོ་སོ་ནས་
འདུས་པའི་ཆོས་ཉན་པ་ཤིན་ཏུ་མང་བ་ལ་སླར་ཡང་ནི་གུའི་ཁྲིད་སྤྱི་ཉེ་བར་དྲིལ་
བའི་འབྲིང་ པོ་ གཞུང་བཀའ་ཉེར་ལྔ་ དང་སྦྲེལ། དམིགས་པ་འདྲིལ་ཞིང་
འདོམས་ཆེ་བའི་གོ་བདེ་ཀུན་གྱི་སྙིང་ལ་འབབ་པ་འབད་མེད་དུ་བྱུང་། ཁྱད་
པར་རྒྱབ་རྟེན་སྒྱུ་མ་ལམ་རིམ་རྩ་བྲལ་ལ་མཐའ་ཆོད་ཀྱི་བཤད་པ་སྐྱར་ཆོས་ཡོད་
པ་བྱས། དྲུང་བ་ལུང་པ་སོགས་ཀྱིས་སྔར་མ་གསན་པའི་སྟབས་རྒྱུད་སྡེ་ལྔ།
བདེ་མཆོག་ནག་པོ་པ། ཕྱག་བཞི་པའི་དབང་བཞི་རྫོགས་སོགས་འདུས་པ་
རྣམས་འདོད་ཆོས་ཀྱི་རེ་བ་གང་བར་བགྱིས། ཕྱོགས་ནས་འོངས་པའི་མི་ནག་
གི་སྐྱེ་བོ་གྲངས་མེད་བྱུང་བ་ལ་ཉིན་རེ་བཞིན་ཚེ་དབང་། རྒྱུ་འབྲས་ལ་ཡིད་ཆེས་
པའི་སྤྱི་ཆོས་ཐུན་མི་འཆག་ཏུ་བཤད་པས་སེམས་འཁུལ། མ་ཎི་དུང་འགྱུར་
འཇུག་མཁན་དང་རང་གི་ལྕེ་ཐོག་ནས་ལེན་མི། དྲུང་བ་ལུང་པ་སོགས་བླ་མ་
རྣམ་པས་གཞན་ལ་བསྐུལ་ཏེ། དུང་འགྱུར་སྤེལ་བའི་དམ་བཅའི་ཁུར་བཞེས་
གྲངས་སུ་བཏབ་པས་ཉི་ཤུ་རྩ་ལྔ་བྱུང་ནས་སླར་བྲག་སྟེང་རང་དུ་ལོག དོན་
གཉེར་ཉུང་ཤས་ལ་བཀའ་འབུམ་པོད་བཞི་མའི་ལུང་། ལམ་འབྲས་ཀྱི་ཆ་ལག་



126 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འགའ་རེ་བགྱིས་ཅིང་ངལ་བསོ་བསྟེན། ཟླ་ཕྱེད་ཙམ་བསྡད་ནས་རོང་ཕྱོགས་ཀྱི་
འགྲོ་བ་སྐད་མི་ཤེས་དགེ་སྡིག་འཆོམ་པར་སྤྱོད་པ་དག་ལ་སྙིང་རྗེས་ཀུན་ནས་
བླངས། ལྷོ་མོན་གྱི་མཚམས་སྨད་ལྷ་ཁང་དུ་གྲགས་པ་དེར་རྐང་གཏད་ཕྱིན།
དཔོན་སློབ་བྱ་བཏང་རང་ཤ་སྟག་བཅོ་ལྔ་ཙམ་རང་ཤོང་གི་ཅོག་སོ་ལ་བརྟེན།
ལྡུམ་བུའི་སྣང་བདེ་སྐྱོང་གིན། ཡུལ་ལྗོངས་ཆེ་ ས་རུ་ཅག་མལ་ཙམ་དང༌།
གཞན་གདན་ཅིག་གར་ཕོག་གི་ཡུལ་ཆུང་རྣམས་སུ་མ་ཎིའི་འགྲོ་དོན་དམ་བཅའི་
ཁས་ལེན་སྲོད་ཐོ་རངས་འཚོགས་ནས་འདོན་པའི་དགེ་བསྐུལ་སོགས་རེ་རེ་ནས་
མ་ཆད་པ་བགྱིས། སྐད་མི་ཤེས་ཀྱི་སེམས་ཅན་སྔར་མི་ཎི་འདྲེན་མི་བྱུང་ན་ངན་
སྔགས་བཟླ་བ་ཡིན་ཟེར་ས་མཐོར་རྡོ་མཐོར་གྱི་རྣམ་རྟོག་ཅན་དེ་རྣམས་ལ། ཁོ་
རང་གི་སྐད་དུ་རིམ་གྱིས་གླེངས་ཏེ། རྒྱ་གར་གྱི་ཛོ་ཀི་རྣམས་གོ་རག་སྒོ་རག་སྨྲ་
བ་དང་། མོ་ཁོལ་རྣམས་ཁོ་དས་ཁོ་དས། བྲམ་ཟེ་རྣམས་རམ་རམ་བརྗོད་པ་
དང་ཁྱད་མེད། ངེད་བོད་མི་རྣམས་མ་ཎི་པད་མེ་བཟླ་བ་ཡིན་བྱས་པས་ཡིད་
ཆེས་ནས་ངང་གིས་ཡིག་དྲུག་འདྲེན་མི་ཇེ་མང་དུ་འཕེལ། ཟླ་ཕྱེད་བསྡད་རིང་
ཡུལ་གྲུ་ཆེན་པོ་དེའི་སྐད་ཤེས་ཐམས་ཅད་ཀྱིས་འུར་དིར་དིར་འདྲེན་པ་བྱུང་བས།
ངེད་རང་དཔོན་སློབ་ཀྱང་ལྷག་པར་སེམས་ཚིམས་ཤིང་དང་སྤྲོ་བ་བྱུང་ནའང་།
ས་ཕྱོགས་དེ་ན་ཤ་ཆང་མ་གཏོགས་ཟ་ཉན་དང་སྤྱད་ཉན་ཏིལ་ཙམ་ཡང་མི་འདུག
ཇ་ཡང་རོང་ཆུས་མི་ཐུབ་པར་ཆད་ནས་བསྐོལ་མི་ཉན། ཕྱུགས་མང་བར་
འདུག་ཀྱང་འོ་མ་འཇོ་བའི་སྲོལ་མེད་པ། མར་ཞོ་དར་སོགས་སྒྲ་ཡང་མི་གྲག
སྐོམ་དུས་ཆུ་ཡང་དྲོན་མོ་མ་གཏོགས་གྲང་མོ་གཏན་མི་རྙེད་པ་ཤིན་ཏུ་སྦྱོང་བ་
བྱུང་ངོ༌། ། དེ་ལྟར་རིམས་བགྲོད་ས་ག་ཡི། ། ཆགས་བྲལ་རྒྱལ་བ་དབུས་མ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
127
ལ། ། སོམ་པོ་གངས་ཞེས་བྱ་བའི་རི། ། ཙ་ལ་ཀོ་ཊའི་གནས་ས་རུ། ། ལྷག་
པར་རྨོངས་པའི་མ་ནུ་ཥ། ། དཔག་མེད་འདུས་པའི་གྲོང་ཁྱེར་དེར། ། ཡིག་
དྲུག་ཆོས་ཀྱི་རང་སྒྲ་ཡིས། ། དགེ་བའི་རོལ་མོ་བསྐུལ་བ་ལ། ། བདག་དང་
སྐལ་ལྡན་གྲོགས་པོ་འགས། ། གུ་རུའི་ཨ་ཧ་རྗེས་སྒྲུབ་ཕྱིར། ། སྡུག་བསྔལ་དང་
ལེན་བཟོད་པའི་ཁུར། ། ཀཱ་རུ་ཎི་ཀ་སྙིང་ལ་ཤར། ། དབུགས་འབྱིན་གསུམ་
པའི་ངེས་པའོ། ། ས་དེར་ཡུན་རིངས་བསྡད་ན་ནམ་ཟླའི་སྟབས་ཚད་པའི་
འཇིགས་པ་ཡོང་ཁས་སླར་ལོག སོམ་པོ། ཀག ཁྱེན་མདོ། ཁྱེད་ཁ། རྫར།
སྲམ་དཀར། ཚུགས། པུ་ཊ། ཏེ། ཀྱུ་བར། ཙང་ལི། རྫོང་སོགས་ཡུལ་ཐ་
དད་ཀྱི་མི་དཔོན་སོ་སོ་ལ་སྟེར་སྦྱིན། ཆོས་བཤད་དུ་མས་ཡིད་དྲངས་ནས་དུང་
འགྱུར་འཇུག་མི་དཔག་མེད་བྱུང་མཚམས། སྔར་ཕྱིན་པའི་སྣེ་ཤང་ལ་མན་
བསྐུལ་ཁོ་ནའི་ཆེད་དུ་སྣེ་ཤང་ཡུལ་པོ་ཆེར་གྲགས་པ། སྨ་ནང་། ཏང་འགྱུ།
དང་ར་སླེ། བན་བག པིས། རྔ། གུས། གྱིས་སོགས་སྣེ་ཤང་ནང་གི་ཡུལ་
མ་ལུས་པར་མ་ཎི་དུང་འགྱུར་འཇུག་མི་ཅི་མང་སྤེལ་ཏེ་སྣར་ལ་བོ་ཆེ་ལ་འཛེགས་
ནས། སྣར་ཡུལ་སྟོད་སྨད་རྣམས་སུ་ཡང་མ་ཎིའི་འགྲོ་དོན་ཆེ་བ་བྱུང་སྐབས་
བར་གོང་ནས་འབོད་མི་བྱུང་པས། སྒོག་སོང་ཏག་གི་ལམ་ལ་བརྒྱུད། སྐྱེ་ཆེན་
སྐྱེ་ཆུང་གི་ལར་གྲགས་པ། གྱེན་རང་ལ་ཉིན་རྩེར་འཛེག་དགོས་ཤིང་། ལ་རྩེ་ན་
དབྱར་ཀྱང་ཁ་བ་འབབ་པའི་ལམ་འཇིག་བཅས་དེ་ལ་བྱས། འཛུམ་གླང་རྒྱལ་
པོ་མ་ནུ་རཱ་ཛའི་མངའ་ཞབས་ཀྱི་ཆར་གཏོགས་པ། རྒྱལ་པོ་ཤར་ནུབ་གཉིས་
ཀའི་ས་མཚམས། བླ་མ་པ་ཆེན་གྱིས་སྐུའི་བཀོད་པ་བསྟན། ལམ་འབྲས་
གསུངས་པའི་གནས། མཚར་འགའ་ཞེས་པའི་ས་ཕྱོགས་དེར་ཟླ་ཕྱེད་ཙམ་གྱི་



128 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རིང་བསྡད། རོང་ཕྱོགས་ཀྱི་བླ་མ་ཆེན་པོ་སོངས་པ་སྐུ་མཆེད་སོགས་སྐུ་དྲག་
དཔག་མེད་འདུས་པ་དང་། དོལ་ཕྱོགས་ནས་ཀྱང་བ་ལུང་སྙིང་རྗེ་ཅན་གྱིས་
གཙོ་མཛད། བླ་མ་སློབ་དཔོན་ཆོས་དོན་གཉེར་གྱི་དད་འདུས་བསམ་གྱིས་མི་
ཁྱབ་པ་ལ་གཙོ་བོར་ནུ་གུའི་གནད་ཉེ་བར་དྲིལ་བའི་བསྡུས་པ་ལྟར། སྨིན་བྱེད་
སྒྱུ་ལུས་དབང་མོ་ཆེའི་ཆོས་སྒོ་ཕྱེ་ནས་ཆོས་དྲུག་སོ་སོའི་བཀའ་དྲུག་དང་ཁྲིད་
དྲུག་སྤེལ་བའི་ གདམས་ངག་དབང་དང་འགྲེལ་བའི་ཡིད་ཚིམ་པར་བགྱིས།
གཞན་ལ་སོ་སོའི་ཞེ་འདོད་ལྟར་དབང་ལུང་ཉིན་མཚན་བར་མ་ཆད་པའི་ཆོས་
འཆད་ལེ་ལོ་མེད་པ་དང༌། རྒྱུན་གྱི་ཁ་ཏོན་སྒྲོལ་མ་བརྒྱ་རྩ་སོགས་ལས། སོས་
དལ་གྱི་རྣམ་པ་སྐད་ཅིག་མ་བསྟེན། དེར་ཡང་མ་ཎི་དུང་འགྱུར་རང་གི་ལྕེ་ཐོག་
ནས་འདོན་པ་དང་། གཞན་ཡང་བསྐུལ་ནས་འཇུག་མི་སོགས་སྟོབས་ཆེ་བ་
བྱུང་མཚམས་སླར་ལོག རྣམ་རྒྱལ་དུ་ཨ་མའི་རྩར་ཟླ་ཕྱེད་ཙམ་བསྡད་རིང་།
བརྩེ་ལྷག་གི་ཕན་སེམས་ཆེན་པོས་སྙིང་བསྐུལ། ནི་གུའི་སྒྱུ་ལུས་དབང་མོ་ཆེ་
ཉིད་ལ་ཆོས་དྲུག་གོས་བཀའ་རྣམས་ཚང་མའི་བྱིན་རླབས་གནད་འདུས་ཀྱི་ཆོས།
དོན་མཐིལ་དུ་བསྟན་པའི་ཤིན་ཏུ་བསྡུས་པ་ལྟར་དམིགས་ཆེན་དམིགས་ཕྲན་སོ་
སོར་ཕྱེ་ནས། དམིགས་ཆེན་བྱང་ཆུབ་སྒྲུབ་ལམ་གཟེར་བུ་བཅུ་བདུན་དུ་སྡོམས།
དེ་ཉིད་ཅིང་ཉིན་ཞག་ཕྲུག་གཅིག་གི་རྣལ་འབྱོར་ལ་ཕན་ཚུན་མ་འདྲེས་པར་ཁོ་
མོར་ཉམས་སུ་ལེན་པའི་སྲོག་རྩ་བྱིན་པས། དྲིན་ཅན་གྱི་མ་དེ་ཤེས་རིག་ཤིན་དུ་
དྭངས་ཤིང་གསལ་ཆ་ཆེ་བར་འདུག་པས་ཐར་པའི་སྣེ་ཟིན་པའི་གོ་མྱོང་ལྷུག་པར་
སྐྱེས། ཕྱིས་ཨ་མ་གཤེགས་ཁར་ལས་ངན་ཅན་བདག་བྱ་དཀའི་སྒྲོག་འཆུག་མེད་
ཞིག་གིས་བསྡམས། སྔས་མགོར་སླེབ་པའི་སྐལ་བ་མ་བྱུང་ཡང་། རྩེ་ན་ཡོད་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
_129
པའི་ནད་གཡོག་པ་རྣམས་ལ། བུ་ཆོས་རྗེ་དང་མ་མཇལ་ཀྱང་ཁོང་གིས་བྱིན་
པའི་གདམས་ངག་བརྗེད་པ་མེད། དབུགས་འགྲོ་ཁར་ཁྱེད་རྣམ་པས་ཨ་ཞེས་སྒྲ་
ཆེབ་ཐོས་ངེས་པ་རྣ་བར་ཐོས་ཟེར། ཆགས་མེད་ཀྱི་སྤོབས་པ་བཟང་པོ་དང་
བཅས་བཞུད་འདུས་པས་རང་ཡང་ངོ་མཚར་སྐྱེས། ས་རྟེན་ལ་ཚེམས་གཅིག་
བསྲེགས་པ་ལས་རིང་བསྲེལ་མུ་ཏིག་གི་བརྡོག་མ་ལྟ་བུའི་འདོད་ཆགས་བསྙོན་
མེད་དུ་འཁྲུངས་ཤིང་། ཨ་མ་དེ་ངེས་པར་མི་ལས་འདས་པའི་ཌཱ་ཀི་མ་ཅིག་ཡིན་
སྙམ་པའི་ངེས་ཤེས་ཁྱད་པར་ཅན་སྙིང་ལ་བྱུང་ངོ༌། ། དེ་ནས་རིམ་གྱིས་མ་ཡི་
ཁྱིམ། ། རྣམ་པར་རྒྱལ་བའི་ཁང་བཟང་དེར། ། སྨིན་དྲུག་ཅན་གྱི་རིགས་ལྡན་
མ། ། ཆགས་བྲལ་ཕྱོགས་ཀྱི་དགའ་སྟོན་མཐར། ། གསེར་མདོག་ཆོས་གོས་
འཛིན་པ་ཡི། ། བུ་དང་ལས་ཅན་མ་ལ་དག ། འདུད་ཅིང་རབ་དགའི་དབང་
གྱུར་ལ། ། བུ་ཡི་ངུར་སྨྲིག་སཾ་གྷ་ ཙི། ། ལེགས་བགོས་མ་ཉིད་ལུང་བསྟན་
པ། ། བཛྲ་ཛོ་ཀི་ནི་ཞེས་པའི། ། ཨཱརྱ་ཏཱ་རེའི་ངོ་བོ་ཅེས། ། སྙིང་ནས་ཡིད་
ཆེས་ལྡན་པའི་ཚིག ། གཞོམ་མེད་ན་དར་རབ་གྲགས་པ། ། ངོ་མཚར་ལས་
ཀྱང་ངོ་མཚར་ཏེ། ། ཚོགས་བརྗོད་འོས་པ་མིན་པའི་གཏམ། ། དབུགས་
འབྱིན་རྙེད་པ་བཞི་པའོ། ། དེར་མ་རྒན་ལུས་ཀྱི་སྒྲོམ་བུ་ཆོས་སྟོན་གྱི་བདུད་
རྩིས་སྨིན་པར་བགྱིས་ནས་ཕུ་ཕག་ཏུ་དུས་ཆོས་ཀྱི་ལམ་འབྲས་ཤིན་ཏུ་མྱུར་བ་མ་
ཆག་ཙམ་ཞིག་བཤད། དགུན་ནས་དཔྱིད་སོས་བར་བྲག་སྟེང་གི་རང་ཤོང་སྤྱིལ་
བུ་ཉིད་དུ་ཡང་དག་འཇོག་གི་རྣལ་འབྱོར་ལྷུར་ལེན་པ་ལ་གཡེལ་བ་མེད་པའི་
ངང་ནས། ཕྱོགས་བཅུ་ནས་འདུས་པའི་སྲིད་ཞུ་བ་གཅིག་རྗེས་གཅིག་གིས་
འཕྲོད་པའི་རྒྱུན་མི་འཆད་ཁོ་ན་བྱུང་། ནི་གུའི་ཚོགས་གྲལ་ཞིག་ལ་མི་སུམ་ཅུ་



130_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདུག་པ་ལ། ཡུལ་ཅིག་པ་བཞི་ཡང་མི་འདུག ཁྲིད་ནི་གུ་རང་དོན་དུ་གཉེར་
བ་འབའ་ཞིག་བྱུང་ཞིང་། རང་གིས་ཀྱང་སྔར་བརྒྱ་རྩའི་དམ་བཅའ་ཡོད་པ་
སེམས་ལ་བཞག་ནས་ཁོང་རྣམ་པའི་འདོད་པ་སྣ་ཁྲིད་བསྐྱངས་པས། སྟན་ཐོག་
དེ་རང་དུ་ཁྲིད་ཡུན་རིང་བ་ལ་ཟླ་བ་ཕྱེད་དང་གཉིས། ཉུང་མཐའ་ཞག་བདུན་
ཙམ་བྱས། ཁྲིད་བཟླས་པ་ཉེར་བདུན་ཙམ་སོང་རྗེས་འབྲུག་པའི་གནས་སྐོར་བ་
བཅུ་ཙམ་ཞིག་ལ་དུས་འཁོར་སྙན་བརྒྱུད་ཀྱི་བསྒོམ་ཐོག་མར་བཏབ། བྱ་བཏང་
པ་དང་། ཕྲིན་ལས་དབང་འབྱོར་བ་མཆེད་གྲོགས་གཉིས། ཆོས་སྡེའི་སློབ་
དཔོན་དྲག་བསྡུས་སུམ་ཅུ་སོ་གྲངས་ལ་བསྙེན་བསྒྲུབ་འཆད་པའི་སྔ་མ་རང་གི་
ཁྲིད་གྲྭ་བཙུགས་ཏེ་བྲག་སྟེང་གི་ཕུག་མོ་ཆེའི་འོག་ན་རང་བཞིན་ལྷུན་གྲུབ་ཀྱི་
སྒོམ་ཁང་ཆེན་པོ་མུན་བསྲང་གསུམ་བརྒྱུད་ཀྱི་ཕུ་ན་ཐོགས་དཔངས་མཐོ་ཞིང་
ཁྱོན་ཆེ་བ། སྣང་བ་འབྱུང་བའི་བུག་པ་རྟ་རྔ་ཙམ་ཡང་མེད་པའི་གནས་དེར་
བསྒོམ་ལམ་སོ་སོ་ནས་བཅོས། ལུས་གནད་བྱེད་བཅིངས་མ་ལུས་པ་རང་གིས་
སྒྲོན་མེ་ཁྱེར་ནས། མས་བུ་ལ་སློབ་པ་བཞིན་ཁྲིད་གཉེར་འཐེམས་པ་བྱས། དྲོ་
ཁལ་དུ་མ་བཙོས་སྐུ་ཚེ་བརྟན་པའི། གཞན་དུ་མི་འགྱུར་དངོས་གྲུབ་སྩོལ་ཞུ།
བཛྲ་རྡོ་རྗེ་ཀུ་ལི་ཤ་ཨ་བ་ལི་ཨཱ་ཡུ་ཥ་ཏིཥྛ་བཛྲ་ཧོ དེ་དུས་ཁྲིད་པའི་གྲྭ་པ་ཞིག་
ལ་སྲོག་གེགས་བཏབ། མགོ་འགས་པ་ཙམ་གྱི་ཟུག་གཟེར་བརྗོད་ལས་འདས་པ་
བྱུང་པ་ལ། བསྙེན་སྒྲུབ་ནང་གི་གེགས་སེལ་ཆ་མཐུན་རྣམས་དང་། སྟོན་པའི་
ཉམས་ཁྲིད་ཆེན་མོའི་ནང་གི་རྡོ་རྗེ་ལུ་གུ་རྒྱུད་ཆེན་པོའི་རྩ་འདབས་འབེབས་ཆེན་
གྱི་འཁྲུལ་འཁོར་དང་བཅས་པ་བསྟན་ཀྱང་མ་ཕན་པར་མགུལ་པ་ལ་མངོན་དུ་
ཕྱོགས་བྱུང་པ་ལ། དེ་ནུབ་ག་ཎ་ཙཀྲའི་པཱུ་ཛ་ཁྱད་པར་ཅན་བསྙེན་སྒྲུབ་ཀྱི་ཆོས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
131
བདག་མཁའ་འགྲོ་མ་རྣམས་ལ་མཧཱ་མཾ་སས་རྒྱན་པའི་བ་ལོ་རྒྱ་ཆེན་པོ་ཕུལ།
མཆེད་པོ་རྣམས་ཀྱིས་བསྐང་བ་ལ་དམིགས། ཡི་གེ་བརྒྱ་པ་འུར་འདོན་དུ་བྱས་
པས། མཚན་ཕྱེད་ཙམ་ལ་ཁོ་རང་གི་རྨི་ལམ་དུ། སྔར་ཞལ་མི་ཚོར་པའི་བླ་མ་
སྐུ་གཞོན་ཤ་ཆགས་པ། སྤྱན་འགྲོག་ཁྱེར་དུ་གཟིགས་པ་ཞིག་གིས་རྐང་པའི་
སློང་མོར་གཉིས་ནས་ཕྱག་གིས་གཟུང་སྟེ་གྲོག་གཏིང་ཤིན་ཏུ་རིང་བ་ཞིག་ཏུ་བྲུད་
པའི་མོད་ལ་གཉིད་སད་པས། ལུས་ཀུན་རྡུལ་ཆེན་པོས་ཁྱབ་ཅིང་། ཟུག་ཀྱང་
དེམ་ཁད་ལ་ཚེར་མ་ཕྱུང་བ་ལྟར་གྲོལ། མཚན་མ་འདི་ཡང་བྱིན་རླབས་ཟིལ་
ཆེན་རྒྱས་པའི་ལོ་ཆེན་ཉིད་ཀྱི་རྫུ་འཕྲུལ་ལས་གཞན་དུ་ཡིད་གཉིས་སུ་མ་གྱུར་
པའོ། ། དེར་ཁྲིད་གྲོལ་བའི་ཆོས་སྟོན་གྱི་ཚོགས་མཆོད་སྐབས། ཁོང་རང་རྣམ་
པགླེང་བ་ལ། ཁྱེད་ཀྱིས་ཁ་སང་མུན་མཚམས་སྒང་། ཆོས་ཀྱི་ཡོང་ཁྱེར་དང་
མུན་ཁུང་དུ་བཅུག སྐྱིགས་དྲག་གཏོང་བ་འདི་འདྲ་ཆོས་སུ་འགྲོ་ན་གུ་གེས་
ཁྱེར་བའི་རང་རེའི་བཙན་མི་སུམ་བརྒྱ་པོ་དེ་ལོ་གསུམ་མུན་སྒྲུབ་སོང་བས་སངས་
རྒྱུས་ཡོད་ཟེར་ཁ་རྒྱག་འདུག་ནའང་། མགོ་འགས་ལ་ཁད་ཀྱི་ཟུག་བྱུང་དུས་ཕ་
འབོད་མ་འབོད། དཔོན་སློབ་ཐམས་ཅད་སོ་མ་བསོད་ལ་བཀོད་པའི་སྡུག་ཡུན་
དེ་བག་ཐུང་ས་བྱུང་ཟེར་བའི་སྒང་ལ། ཁྲིད་པའི་ནང་གི་ཐུགས་དམ་གྱི་འཆར་
སྒོ་བཟང་པོ་ཡོད་པའི་དགེ་སློང་ཞིག་ན་རེ། དེ་འདྲ་མ་སྨྲ་ངས་ཁ་སང་རྗེ་དྲུང་
དུ་ཡང་ཞུ་མ་ནུས་པ་མ་གཏོགས། བསྒོམ་ཁང་དུ་རང་རེ་བསམ་གཏན་ལ་
བཞུགས་དུས། བདག་གིས་རང་གཞན་ཀུན་གསལ་བར་མཐོང་བྱུང་བ་ལ།
བུད་མེད་དམར་མོ་གཅེར་བུ་གཅིག་གིས་ལག་པ་གཡས་གཡོན་དུ་ཐོད་པ་རེ་རེ་
ཁྱེར་བའི་གཡས་ཀྱི་དེ་ནས་ཆང་ཧུབ་རེ་ཁས་བླངས། ངེད་ཀུན་གྱི་ངོ་ལ་ལ་ཁ་ཕུ་



132 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཐོར་གྱིན་འདུག་པ། ངའི་ཁ་ལ་བྱུང་བའི་ཉམས་དེས་ཚིམས། ཁ་སང་རྗེས་
ཀྱི་བཞེས་སྤྲོ་གནང་བ་གཅིག་ཀྱང་མ་ཟོས་པ་ཁྲིད་ལམ་གྱི་རྩེར་མ་ཉམས་པར་
བཞག་ཡོད། གཡོན་གྱི་ཐོད་པ་དེ་ནས་ཁྲག་ཧུབ་གང་ཁྱོད་རང་གི་ངོ་ལ་གཏོར་
སོང་བ་མན་ནང་བྱུང༌། བླ་མ་རིན་པོ་ཆེས་དམ་ཚིག་གི་སྐོངས་དང་། ངེད་
མཆེད་གྲོགས་རྣམས་ཀྱིས་ཡིག་བརྒྱའི་འུར་འདོན་དེ་མན་ན་འབྱོན་དགོས་པ་
འདྲ་ཟེར། ཁོང་གི་མལ་འཁྲིས་བལྟས་པས་ཟ་བཅའ་རྣམས་མ་ཉམས་པར་ཁྲིག་
གེ་འདུག གཞན་ཡང་དགེ་སློང་འདིའི་འཆར་སྒོ་ཕལ་ཆེར་ཐོག་ཏུ་ཁེལ་པ་
བྱུང་། དེ་ནུབ་ཐོ་རངས་ཀྱི་རྨི་ལམ་ན། སྔར་གཏན་འགྲོ་མ་མྱོང་བའི་ཁང་པ་
བཟང་པོ་ཅིག་གི་ཚོམས་ན། འོ་མ་ཟངས་གང་བུན་བུན་ཁོལ་གྱི་འདུག་པའི་
འཁྲིས་ན་བུ་མོ་གཞོན་ནུ་གཉིས་ཁས་མེ་འབུད། ཚོམས་དེའི་ནང་ཕལ་ཆེར་
གདན་ཤོམས་གྱ་ནོམ་པ་བྱས་པའི་དབུས་ན་ཁྲི་མཐོ་བ་བག་ཆགས་གཅིག བྱུས་
དཀར་པོ་མཚལ་གྱི་ཆོ་ལོང་རིས་བྲིས་པས་ཁེབས་བཀབ་པ་ཅིག་འདུག་པ་ལ།
ངས་འདིར་སུ་ཡོང་རྒྱུ་ཡིན་དྲིས་པས། ང་རང་གི་མའི་མིང་། ཏཱ་ར་ག་མཿ ཞེས་
བརྗོདནས། དེ་ངེད་ཀྱི་གྲལ་དབུ་ལ་ཡོང་བར་ཁས་ཆད། ཡུན་རིང་པོ་སོང་
ཡང་བུ་གཅིག་ཡོད་འདུག་པས་ཁྲིད་ཀྱི་ཐག་པ་ལ་བཏགས། ངོ་སྤྲོད་ཀྱི་རྩོད་
ཕུར་མནན་ནས་ད་བར་མ་བྱུང་ཟེར་འགྱོད་ཐལ་ཆེ་བར་འདུག དེར་བསམ་པ་
ལ་འདི་གཉིས་ཀྱིས་ང་ངོ་མ་ཤེས་པར་འདུག ཁ་ནི་བཤད་པའི་ནི་གུའི་ཁྲིད་
དེས་ད་བར་གྱི་ཚེ་སྲིངས་པར་འདུག ད་དུང་ཐབས་ཅི་བྱས་ན་ལེགས་འདྲི་
སྙམ་པའི་མོད་ལ། ཁང་པ་དེའི་སྒོ་ནས། བུད་མེད་སྒང་ཡོལ་ཅིག་ནང་དུ་སླེབ་
བྱུང་པས། སྔར་ཛོ་ཀི་ཕྲེང་ཐི་རུ་པ་ནཱ་ཐས་བསླབས་པའི་སྒྲིབ་ཤིང་གི་དོན་ཆོད་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 133
པའི་སྔགས་འབྲུ་འགའ་ཞིག་བློ་ལ་ཡོད་པ་ཤུབ་ཤུབ་བགྲངས་པས་ཁོང་གསུམ་
ཀས་དེ་གར་སོང་ཟེར་མིག་ཧུར་ཧུར་འདུག་པ་ལ། ད་མི་མཐོང་བ་འདུག་པས།
ཛོ་ཀི་དེས་ང་མ་ལུས་འདུག ཁོང་གསུམ་ཅི་ལབ་ཉན་དགོས་སྙམས་ཤེས་པ་
བསྒྲིམས་པས། ད་ལོ་ཁུགས་ངེས་ཡོད་ཀྱང་སྙེམས་ཅིག་ཀ་བྱུང་། སང་ཕོད་
ངེས་པར་བསླུ་བ་མེད་ཟེར་ཅེས་པའི་ཚིག་དེས་སེམས་ལ་གཟེར་བླངས་པ་འདྲ་བ་
ཅིག་བྱས་གཉིད་དེ་སད་འཕྲལ་བསམས་པས། ང་དང་ཨ་མ་དེའི་ཚེ་འདིའི་
འགྲོགས་འགྲོལ་ལོ་ངོ་གཉིས་པོ་འདིར་འདུག་སྙམ་མཆི་མ་རང་དབང་མེད་པ་
ཤོར། དེ་ཉིན་རྣལ་འབྱོར་པ་ཕྲིན་ལས་དབང་འབྱོར་བ་གྲོགས་མཆེད་ལ་སྔར་
ཆད་པའི་སེམས་ཉིད་ངལ་གསོའི་ཁྲིད་དགོས་ཟེར་རྟིང་བསྐུལ་བྱེད་དུ་བྱུང་པ་ལ།
མདང་རང་བསྙེན་བསྒྲུབ་གྲོལ་དེ་རིང་ཙམ་ལ་བསོད་བསྟེན་ན་སྐབས་སུ་བབ་
པར་འདུག་ཀྱང་། ཁྱེད་རྣམ་པ་གཉིས་གངས་དཀར་པོ་ལ་སྣ་གཏད། སྤྲིན་
དཀར་པོ་ལ་ཚད་བཙུགས། ངེད་བསྙེགས་པ་ཆོས་ཁོ་ནའི་ཕྱིར་དུ་ཡིན་པས་
བྱེད་དགོས་སྨྲས། ངལ་གསོ་བརྒྱུད་པའི་རྣམ་ཐར་གྱི་ལུང་ཙམ་བསྒྲགས་པའི་
ངང་ལ། མདངས་ནུབ་ཀྱི་རྨི་ལམ་འཆར་སྒོ་སླར་དྲན་ནས། ཆོས་མཚམས་དེ་
ཁ་ལ་བགྱི། འོ་སྐོལ་གྱི་ཡུམ་རིན་མོ་ཆེ་ལྷུང་བ་ནི་མེད་དམ། གང་ནའང་སང་
ཕོད་ད་ཙམ་བར་ལས་བསྟེན་དགོས་པ་ཅིག་མི་ཡོང་འདུག་བྱས། དཔོན་སློབ་
རྣམས་པ་ས་ནས་དགོངས་ཐུན་ལ་བཞུགས། སྲོད་ཇའི་དུས་དགེ་སློང་རྣམ་པས།
གསུང་ཆོས་སྐབས་གནང་བའི་བཀའ་ཞལ་དེ་ལྷག་པར་འཇིགས། ཐུགས་དམ་
ལྟས་ཞིག་བྱུང་བ་ལགས་སམ་ཟེར་བ་ལ། ལྟས་རྒྱུ་མི་འདུག ཁྱེད་རང་རྣམ་པ་
གཅེར་ལོང་འོན་ཐོས་ལ་སོང་འདུག་པ། ང་ལོ་ཆེན་དྲུང་ནས་འདི་ཕྱོགས་སུ་



134
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྐང་གཏོད་ཡོངས་པའི་དགོས་པ་འདི་ཀ་ཡིན་མ་སྨྲས་སམ། རྒྱུ་གཟེའི་ལྟས་དེ་
ཡང་འདི་ལས་གཞན་དུ་འཛོལ་མེད། རང་ངོས་ནས་འཁོར་བའི་འཐེན་ཐག་
ཆོད་པར་འདུག་སྟེ། གཞན་སྤྱི་དགོས་ཀྱི་བྱ་བ་གང་ལའང་སྲན་ཕུང་ལ་རྡོ་རྒྱབ་
པ་འདྲ་བ་ཅིག་ཀ་ཡོང་ཟེར་བའི་རིན་ལ། བུག་སྒོ་བཅོག་པ་ཙམ་བརྡུང་བ་ལ་
བརྡ་ལོན་སྤྲད་པས། ཡུམ་གྱི་དུང་མདངས་ཐོ་རངས་ཁ་ནས་སྐུ་ཁམས་བསྙེལ།
ཉིན་མོ་ཧ་ཅང་ཐུ་བ་མ་བྱུང་པས་ཐུགས་དམ་སད་དུ་འགྲོ་བརྡ་མ་འབུལ་གསུང་
འཐེན་པ་ཡིན་ཀྱང་། རྒོངས་ཕྱོངས་མན་ཇེ་ལོད་ལ་སོང་། ད་ལྟ་འཚོ་བྱེད་པ་
རྣམས་ཕྱག་རྩ་ཡང་མི་འདུག་ཟེར། ཆིབས་ཁྱེར་སྤྱན་འདྲེན་ལ་ཡོངས་པ་ཡིན།
མྱུར་དུ་མ་ཕེབས་ན་ཞལ་མི་མཇལ་བ་ཡོད་ཟེར་ཚུབ་རྩོབ་འདུག་པ་ལ། ངས་
རིངས་ན་སློད་ཡིན། ཇ་ཅིག་འཐུངས་བྱས་བསྐོལ་བས། དགེ་སློང་རྣམ་པ་
ཡང་ད་ཕེབས་པ་དྲག གལ་སྲིད་ཡུམ་སྲས་མ་མཇལ་ན་ཇ་འཐུང་གིན་བཞུགས་
ཟེར་གཏམ་ཡང་ངན་ཟེར་བ་ལ། རྨོངས་པ་ཁྱེད་ལ་ཅི་ལབ་ཀྱང་གོ་རིག་མི་
འདུག ང་ཇ་མ་འཐུངས་པའི་མི་འགྲོ། སྡུག་བསྔལ་ཡོད་ན་ད་གཟོད་གྱིས་
བྱས་པའི་རིན་ལ་ཇ་ཐོན་བྱུང་། དེ་ནས་སྐུར་ཕྱིན་པས་རྣམ་རྒྱལ་གྱི་གཟིམས་
ཆུང་དེ་ན་འདུག ཁོང་རྣམ་པ་ཕེབས་པའི་དུས་མ་བྱུང་ཟེར་ཁ་ཤུ་ཤུ་བྱེད་ཀྱི་
འདུག ངས་ཡུམ་གྱི་དབུ་བསྔས་དེར་བསྡད་སྒྲོན་མེ་བཏེགས་བལྟས་པས་ཞལ་
རས་སེར་ཡལ་པ་ཅིག་འདུག སྙིང་ན་སྐམ་པ་ཅིག་བྱུང་རྗེས། ལག་པ་
བསྐྱངས་ཐུགས་ཀར་བཞག་པས་ཐུགས་ཕར་ཕར་འདུག དེར་ནི་གུའི་བརྒྱུད་
འདེབས་གདངས་མ་ཞིག་སྐད་གཟེངས་ཕྱུང་སྟེ་གྱེར་བས། ཕྱི་ན་ཡོད་པ་ཀུན་
ད་འཕོ་བ་བཏབ་པ་ཡིན་ཟེར་ངུ་ཅིའི་བེར་ལངས། ལུང་པ་ཀུན་ཏུ་གྲོང་པར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད། 135
ཐག་བཅད། དགེ་སློང་རྣམ་པས་ངེད་ཀྱི་ཚིག་ལ་བདེན་ཟེར་བཅས། ད་ལོ་
ཁག་ལེན་བྱས་པས་ཐམས་ཅད་ཀྱིས་ཁྲེལ་ཁྲེལ་བྱེད། མི་ཤི་བ་ལོངས་ན་གྲུབ་
ཐོབ་རང་དུ་འདུག་ཟེར་འཕྱ་དམོད་གཏོང་བ་བྱུང་། དེར་རྒྱུད་འདེབས་ཚར་
ཙམ་ལ་ཡུམ་ཉིད་དབུ་བཏེག ངེད་ལ་གཟིགས་ནས་བུ་ཆོས་རྗེ་ཕེབས་སམ་
གསུངས། ཞལ་འཛུམ་དང་བཅས་སྐུ་ལང་ཚོ་ཁྱད་པར་དུ་འཕགས་པ་རང་གི་
རྣམ་པ་ཅིག་སྟོན་པ་མཛད་བྱུང་བས་སྐབས་དེར་ཡང་རྨི་ལམ་ལ་ངེས་ཤེས་ལྷུག་
པར་སྐྱེས། དེར་སུ་མེད་པའི་དབེན་པ་ཞིག་ལ་སྔར་ལོ་ཆེན་དྲུང་ནས་ད་བར་གྱི་
ལྟས་རིམ་པར་བྱུང་བ་སྙན་དུ་བཏབ། ངེད་བུ་རྣམས་ལས་ཕྱི་ཐག་བསྲིངས།
ཡུན་རིང་དུ་བཞུགས་པའི་ཐུགས་མདུན་མཛད་དགོས་ཞུས་པས། སེམས་ཅན་
སྐྱེ་འཆི་ལ་རང་དབང་ག་ལ་ཡོད། ཁོ་མོ་མ་ལ་བཟང་། ཁྱེད་ལྟ་བུའི་སྐྱེས་བུ་
དམ་པ་ལ་ཡང་འཁྲུངས། ད་སྐྱེ་བ་དང་ཚེ་རབས་སུ་ཐུགས་རྗེས་མི་འདོར་བ་ཞུ་
གསུང་ཕྱག་ཐལ་མོ་སྦྱར། དབུ་མདུད་པ་དང་བཅས་བཀའ་སྩལ་འབྱོན་གྱི་
འདུག་པ་ལ། ངེད་རང་བླ་ལྷག་གི་ཡིད་ཆེས་སྙིང་ཁོང་ནས་སྐྱེས། སླར་ཐུགས་
རྗེས་ཁྱེད་ཀྱིས་འཛིན་དགོས་པ་འདུག ད་ལན་ཡང་སྐུ་ཁམས་བརྟས་པའི་
ལེགས་ཚོགས་སྤེལ་དགོས་ལགས་ཞུས་པས། དེ་ནུབ་རང་ལ་ནང་སྦྱར་དུ་སྐུ་
ཁམས་ལྷག་པར་བདེ་བ། སྔར་ལས་ཀྱང་སྐུ་ཁམས་བཟང་བ་བྱུང་ཡང་། ཟླ་
གཅིག་གི་བར་སྐུ་ཁམས་བཅད་བྱ་མ་ཞིག་པ་འཚོ་བྱེད་རྣམས་ཀྱིས་ཡིད་གསོ་བའི་
བྱུག་པ་རེ་ཙམ་བཞེས་ཤིང་། བདག་ལ་སྔར་ནི་གུའི་ཁྲིད་གཉིས་ཙམ་ཐོབ་པ་ད་
དུང་ནན་ཆགས་ཆེ་བའི་ཞིབ་ལེན་བྱས་པ་ཞིག་དགོས་གསུང་། དབུ་བཙུགས།
ཡང་བཀའ་ལས་ཁོང་རྣམ་པ་ངེད་ལ་ཀུན་རིག་དང་མི་འཁྲུགས་པའི་དབང་འདྲ་



136 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་ཞུས་ཟེར་གྱི་འདུག་ཀྱང་། བུ་ཁྱེད་འདྲ་སྐྱེས་ནས་མ་དམྱལ་བར་བཏང་ན་
ངོ་ཚ་སྙམ་པའི་ཐུགས་ཀྱི་བརྗེད་བསོ་ལ་མི་ཞུ་གསུང་ཞལ་འཛུམ་འཛུམ་གནང་
གིན་འདུག དེར་ཚེ་དབང་། སྒྲོལ་དཀར། ཆོས་སྐྱོང་ གི་ གཏོར་དབང་
སོགས་ཉིན་རེར་བཞིན་མ་ཆག་པར། ནི་གུའི་ཟབ་ཁྲིད་ཀྱང་རྫོགས་པར་ཕུལ་
བའི་མཐར། ག་ཎ་ཙཀྲའི་པུ་ཛའི་གཙོ་མོ་ཡུམ་ཆེན་མོ་ཉིད་ལ་བློས་དམིགས།
རྡོ་རྗེ་རྣལ་འབྱོར་མའི་ཚོགས་མཆོད་རྒྱས་པར་བགྱིས་པ། རང་ངོའི་བཟའ་
བཏུང་ལོངས་སྤྱོད། སྙན་གྲགས་བདེ་སྐྱིད་གཞན་དོན་ཕྲིན་ལས་ཐམས་ཅད་ཀྱི་
རྟེན་འབྲེལ་དོ་ཁོ་ནས་འགྲིག་ཅིང་། དེར་ཡུམ་སྲས་ཐུགས་ཕབ་པའི་འདས་མ་
འོངས་ཀྱི་བྱུང་ཚུལ། སླད་ནས་ཀྱི་སྨོན་ལམ་དུ་མ་ཡང་ཕན་ཚུན་སྙིང་ཐག་པ་
ནས་བགྱིས་ཏེ། ངེད་སྔར་གྱི་མཎ་བསྐུལ་ཡུལ་ཁ་ཁ་སོ་སོར་བཙུགས་པ་རྣམས་
ལནན་ཅག་བགྱི་བའི་བསམ་པས། དེ་ལོ་ཡང་སྣེ་ཤང་ཡུལ་པོ་ཆེར་ཕྱིན། ས་
རོང་ལམ་འཕྲང་དོག་པས་དཔོན་སློབ་ཀུན་ལྷག་པར་སྦྱོང་བར་བྱུང་ཀྱང་། བླ་
མའི་བཀའ་བསྒྲུབ་པ་ཡིན་སྙམ་བློས་ལོངས་པར་བྱས། དེར་རོང་ཕྱོགས་ཀྱི་འགྲོ་
བ་ཕལ་མོ་ཆེའི་སར་ཡི་གེ་དྲུག་པའི་ཆོས་ཀྱིས་ཁྱབ། དེ་དུས་སྡོད་ས་བདེ་རྩ་
བརྒྱད་ཀྱི་ཐང་ཡངས་ཤིང་གཅིག་གི་གནས་དེའི་དྲུང་རང་དུ་ཆོས་ཁྲི་བརྩིགས།
ཉིན་མཚན་ཁོར་མོར་ཟླ་གཅིག་ཙམ། ཁྲིད་གཅིག་མཇུག་གཅིག་གིས་སྦྲེལ་བའི་
ཁྲི་ཐོག་དེ་རང་དུ་ནི་གུ་ཚར་བཅུ་གསུམ་བཏུད་རྗེས། སླར་ཟར་ཕྱོགས་ཀྱི་ཡུལ་
ཁ་ཐ་དད་དུ་ན་ནིང་སྤེལ་བའི་མ་ཎི་དུང་འགྱུར་སོང་བ་རྣམས་ལ་བསྔོ་བའི་རྒྱས་
འདེབས་དང་། ད་དུང་འཇུག་མི་རྣམས་ལ་ནས་ཀྱི་སྟེར་སྦྱིན་སོགས་སྐུལ་ཅག་
འཐེམས་པའི་མཐེབ་རྗེས། སོབ་དང་བརྫུན་མ་འདྲེས་པའི་ངེས་གསལ་ལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
137
བཏབ། སླར་ དུང་ འགྱུར་ འཇུག་ མི་ དྲུག་ བདུན་ ཙམ་ གསར་ འཕེལ་ བྱུང་
འཚམས། བར་ཚིགས། ཤར་རིའི་ཡུལ་གསུམ་སོགས་སྔར་མ་ཕྱིན་པའི་ས་དེ་
རྣམས་སུ་མཎ་བསྐུལ་ཁོ་ནའི་འགྲོ་དོན་ལ་རྐང་གཏད་ནས་རང་རང་སོའི་འདོད་
པ་ལྟར་དབང་ལུང་མན་ངག དཔོན་ས་ཡབ་ཡུམ་དྲུང་དུ་ཁྲལ་འཆག་ཞུ་བ་
སོགས་སྣེ་སྦྱོར་གང་ལེགས་ཀྱིས་ཡིད་དྲངས་པས། མགུ་བ་ལྷག་པར་སྐྱེས།
དུང་འགྱུར་འཇུག་མི་བཅུ་གསུམ་ལྷག་ཙམ་དང་། སྲོད་ཐོ་རངས་ཡུལ་གྱི་རྒན་
གཞོན་རྣམས་མགྲིན་གཅིག་པར་མ་ཎི་བཞི་ཐུན་རེ་ཙམ་བསྒྲེང་བའི་དགེ་རྩ་
གཏན་པར་ཚུགས། རང་གི་དངོས་སུ་མ་སླེབས་པའི་ཏང་སྐྱ་སོགས་ཡུལ་ཆུང་
འགའ་རེར་མོས་ལྡན་གྱི་སློབ་མ་དྲུང་པ་དགེ་སློང་མཆོག་ལྡན་པ་སོགས་ལ་དགེ་
བསྐུལ་བགྱིས་ནས། མ་ཎི་དུང་འགྱུར་བརྒྱད་ཙམ་ལེན་མི་འབྱུང་འདུག དེ་
ནས་ཨ་མ་དྲན་པའི་གདུང་ཤུགས་ཀྱིས་བསྐུལ། ཡང་རྣམ་རྒྱལ་དུ་ཡུམ་དྲུང་
ཞག་ལྔ་དྲུག་ངལ་བསོ་བསྟེན་ཞིང་། དབང་ལུང་ཕྲན་བུ་འབུལ་བ་དང་། ཡིད་
འདྲེས་པའི་གླེང་མོ་སེམས་ཚིམ་པ་མང་དུ་བྱུང་རྗེས། སྐྱེ་ཡུལ་གློ་བོ་རང་དེ།
སྔོན་རྒྱལ་པོ་གེ་སར་གྱིས་བཏུལ་བའི་བདུད་བྱ་རྒྱུའི་ཡུལ་ཡིན་པར་གྲགས་པ་དོན་
ལ་གནས་པར་འདུག དམ་པའི་ཆོས་ལ་སོལ་ཕྱེ་ལས་གནག་པའི་བློ་དྲག་ཞན་
ཡོངས་ལ་ཆེ་ཆུང་མེད་པར་ཁྱབ་འདུག་པས། ཆོས་ཁྱད་སྒོ་བདུན་སྒྲུབ་མཆོད་
རེ་ཙམ་གྱི་ཞབས་ཏོག་འཇིག་རྟེན་ལས་སྣང་གི་འགྲན་དཔེ་ལ་དམིགས་སྒྲུབ་པ་མ་
གཏོགས་ལྷ་ཆོས་གཙང་མ་འདྲེས་མེད་ལ་སྣང་ཕུག་ཀྱང་འདྲེན་པར་མི་ནུས་
འདུག་པ་ནས། ཡང་དོལ་ཕྱོགས་ཀྱི་ཡུལ་རྣམས་སུ་མན་བསྐུལ་ལ་ཕྱིན། འཚོ་
བ་སོ་སོའི་མི་དཔོན་རྒན་པ་རྣམས་ལ་སྟེར་སྦྱིན་ཡང་དག་པས་སེམས་ཁྲིད་དེ་མ་



138
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཎི་ཡུལ་ཀུན་ཏུ་ཁྱབ་པའི་འཁྲུལ་ཆེ་བ་བློ་ཡུལ་ལས་འདས་པའི་དགེ་ཚོགས་འབད་
མེད་ལྷུན་གྲུབ་སྤྱི་ཁྱབ་ཏུ་བྱུང་ཞིང་། དུང་འགྱུར་ཡང་རི་ཁྲོད་རང་དུ་ཆིག་སྒྲིལ་
བྱས། ལྕེ་ཐོག་ནས་འདོན་མི་ཆོས་པ་རྣམ་དག་དཔག་མེད་བྱུང་ནས་ཡིད་བདེ་
བསམ་གྱི་མི་ཁྱབ་པ་སྐྱེས། ཕྱོགས་དེར་བྱུང་བའི་འབུལ་བ་ཐམས་ཅད་ཀྱང་མ་
ཎི་བ་ཁོ་ནའི་ཕྱོགས་སུ་ལྷག་མ་ལུས་པ་ཁྱབ་པར་བྱས། དྲུང་བ་ལུང་པ། དྲུང་
རྣམ་གྲོལ་བ། དྲུང་པ་འབུམ་རམ་པ། དྲུང་པ་རང་འབྱུང་ས་དང་བཞི་ལ་དོ་
དམ་བཅོལ། དོལ་ཕྱོགས་ཀྱི་མ་ཎི་བ་རྣམས་ལ་གྲངས་ཀྱི་གནས་ཕྲ་མོ་ལ་ཡང་
སོམ་ཉི་མེད་པའི་ཡིད་ཆེས་པར་ཡོད། དེ་ནས་མོན་ཡུལ་གྱི་ཁ་ཐོད་བར་བོངས་
སུ་གྲགས་པའི་ཡུལ་དེར་ཕྱིན། དབྱར་ངོ་དགོན་སར་དུ་བསྡད་ནས། ཆོས་
དོན་གཉེར་གྱི་དགེ་འདུན་དད་ལྡན་ཤ་སྟག་ལ་ལམ་འབྲས་ཤིན་ཏུ་རྒྱས་པ་ཞིག་
གི་དབུ་བཙུགས་མཚམས། དྲུང་བ་ལུང་པ་སྐུ་མཆེད་ཀྱང་བྱོན་བྱུང་། ས་དེར་
ཉིན་མཚན་དུས་དྲུག་འཁོར་མོར་ཆོས་ཀྱི་འདའ་བ་བྱུང་སྟེ། ངེད་རང་གིས་
ལམ་འབྲས་གཞུང་ཞིང་དུ་སྔ་ཕྱི་ཐུན་གཉིས་སུ་བཤད་པའི་ཆོས་ཐུན་ཤིན་ཏུ་རིང་
བ། བར་བར་ལ་གློ་བུར་དུ་འོངས་པའི་བྱ་བྲལ་གནས་སྐོར་བ་ལམ་འབྲས་མ་
ཟིན་པའི་ཆོས་བསྙེགས་པ་ཡུལ་གྱི་རྒན་པ་དུ་མ་ལ་ལམ་འབྲས་རིང་ལ་ནི་གུ་ལན་
བཅུ་གཅིག་ཙམ་སོང་། ངེད་དགོས་ཆོས་འཆད་པའི་སྐབས། ཟུར་ཆོས་ལ་བ་
ལུང་སྙིང་རྗེའི་ཟླ་བས་ཚོགས་པ་སྤྱི་ཁྱབ་ཏུ་མ་གཅིག་ཀ་སོ་མའི་དབང་ལེ་ལྷག་
བརྒྱད་མ་དང་བཅས་པ། རྣམ་གྲོལ་བསྟན་པའི་ཉི་མས་བདེ་མཆོག་ལཱུ་ཨི་པའི་
དབང་ལན་གྲངས་དུ་མ། པདྨ་བཀའི་ཐང་ཡིག་གི་ལུང་། འབུམ་རམ་པ་ཐོ་
རངས་སྐར་ཆེན་པས་གསང་འདུས་མི་བསྐྱོད་པའི་དབང་ཆ་སྦྲེལ་མ་དང་འབྲེལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
139
བར་གསང་འདུས་རྣམ་བཤད་ཆེན་མོའི་བཤད་ལུང་། བདེ་མཆོག་ནག་པོ་པའི་
དབང་ཆ་གཉིས། དར་སྨྱོན་ཧེ་རུ་ཀ་ལས་ཕག་མོ་ཁྲོས་ནག་གི་དབང་ལུང་།
རང་བྱུང་ཆོས་ཀྱི་རྡོ་རྗེས་བདེ་ཆེན་སྐོར་གསུམ་སོགས་ཁོང་སོ་སོས་ཀྱང་གཅིག་ཐོ་
གཅིག་ལ་མ་ཕོག་པར་ཆོས་འཆད་དྲག་ལ་ཡུན་རིང་བ་གནང་ཞིང་། སྐབས་
དེར་འབྲི་ཁུང་མཁན་རིན་པོ་ཆེ་མགོན་བཟང་པ་དཔོན་སློབ། སོངས་པ་སྐུ་
མཆེད་ཀྱི་གཙོ་མཛད། ཝ་ཝ་སོགས་མོན་རྒྱལ་པོའི་མངའ་ཞབས་ནས་འོངས་
པའི་ཆེ་དགུ། རས་གོས་འབའ་ཞིག་གྱོན་པས་ལུང་པའི་སྟོད་སྨད་ཐམས་ཅད་
ངང་དཀར་གྱི་ཁྱུས་གངས་པ་ལྟར་དཀར་པོར་མཐོང་བ། ཁྱད་པར་བུད་མེད་
ཐམས་ཅད་སྨད་གཡོགས་ རས་ ཁྲི་བསུལ་བསྒྲིགས་སུ་བྱས་ པའི་ ཤམ་ ཐབས་
མཛེས་པས་དཀྲིས། སྐྲའི་ཚོགས་ལྟག་པར་བཅིངས་པ་ལྷ་མོའི་རྣམ་པ་ཅན་རྐང་
ལག་ཐམས་ཅད་གསེར་དངུལ་གྱི་གདུ་བུ་དང་། གཡེར་ཁས་རྒྱན་ཏེ། རྒྱང་
རིང་པོ་ནས་ཀྱང་སིལ་ཁྲོལ་གྱི་སྒྲ་སྙན་པར་སྒྲོག་པ། དཀྱིལ་འཁོར་པའི་རིགས་
མ་བཅུ་དྲུག་ཀྱང་སྣང་ཆ་འདི་ལྟ་བུ་ཡིན་ནོ་སྙམ་པའི་ཡིད་སྤྱོད་ལྷུག་པར་བསྐྱེད་
པའི་དད་འདུས་ཀྱི་སྐྱེ་བོ་དཔག་ཏུ་མེད་པས་དགོན་གནས་ཀྱི་ཕྱོགས་ཐམས་ཅད་
ཁྱབ་པ་ན། ཡི་གེ་དྲུག་པ་ལས་བརྩམས་པའི་ཆོས་ཀྱི་སྒོ་མདོ་སྡེ་ཟ་མ་ཏོག་བཀོད་
པའི་རྒྱལ་པོ་ལ་བཤད་ལུང་སྐད་གཉིས་སུ་སྡེབས་ནས་སྐལ་བཟང་གི་གདུལ་བྱ་
རྨད་དུ་བྱུང་བ་དེ་དག་གི་རྣ་བའི་ཁུང་བུར་ཞག་བདུན་གྱི་བར་ཉིན་རེ་ལས་ཉིན་
རེ་ཆོས་ཐུན་ཇེ་རྒྱས་སུ་སྤེལ་བའི་ཆོས་ཀྱི་གཏམ་རྒྱ་ཆེར་རྙེད་པས། ཁོང་རང་གི་
སྐད་ཀྱིས་འགྲོལ་དེས་ཡིད་ལྷག་པར་རངས་པའི་མགུ་བ་ཐོབ། བྷ་ཌ་གུ་རུ།
མཧཱ་པཎྜི་ཏ་ཨ་ཚེ། ཕ་ལ་ཕ་ལ། ཅེས་བརྗོད་ཅིང་། ཤིན་ཏུ་གཙང་སྦྲ་དང་



140_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལྡན་པའི་བརྟུལ་ཞུགས་འཆང་བ་དེ་དག་རང་དབང་མེད་པའི་དད་པའི་རླབས་
གཡོས། ངེད་རང་གི་ལྷམ་གཙུག་ཏུ་ལེན་པ་སོགས་མི་ཕྱེད་པའི་དད་པ་དང་རྒྱུ་
འབྲས་ལ་འཁྲུལ་མེད་དུ་ཡིད་ཆེས་པའི་ཡང་དག་པའི་ལྟ་བས་སྐལ་བ་ཁྱད་པར་
ཅན་གྱི་རྙེད་པ་དང་བཅས། ཡི་གེ་དྲུག་མའི་སྒྲ་དི་རི་རི། ཚོང་པ་ནོར་བུའི་
གླིང་ནས་རེ་བའི་བསམ་པ་རྫོགས་པ་ལྟར། སླར་རང་གི་ཡུལ་ག་ལ་བ་དེར་ལོག་
རྗེས། འབྲི་ཁུང་མཁན་རིན་པོ་ཆེ་དཔོན་སློབ་རྣམས་ལ་ནི་གུའི་མགྱོགས་ཁྲིད།
བདེ་མཆོག་དྲིལ་ནག་གསུམ་གྱི་དབང་། གཞན་ཡང་དགོངས་བཞེད་ལྟར་གྱི་
འདོད་ཆོས་ལྷུག་པར་ཕུལ། མཁན་ཆེན་པ་ཉིད་ཀྱིས་ཆིག་རྫོགས་ཀྱི་གནས་
ལེགས་པར་བཞེས། ཐུགས་དད་མོས་བཅོས་མ་མ་ཡིན་པ་སྔར་ནས་ཀྱང་འདུག་
ཅིང་། སླར་ཡང་འཕེལ་ཏེ་གདུང་ཤུགས་ཀྱི་སྤྱན་ཆབ་སེར་ཕྲན་དྲག་པོ་འབབ་
པ་ལ་འགྲན་དུ་བཟོད་པའི་རྒྱུན་ཉིན་མཚན་ཁོར་མོར་གཡོ་བ་དང་བཅས་འབྲལ་
བར་མི་ཕོད་པའི་ངང་ནས་འབྲི་ཁུང་གི་གདན་ས་ཆེན་པོ་ཉིད་དུ་ཕྱགས་ཐེགས།
ལམ་འབྲས་སོགས་ཆོས་རྣམས་ཀྱང་བར་ཆད་མེད་པར་མཐར་ཕྱིན། མོན་
ཕྱོགས་ནས་ཕུལ་བའི་རས་ཆ་སྔོ་དམར། སྨན། མཁར་བའི་ཕོར་གཞོང་།
ཤིང་འབྲས། ཁྱད་པར་ཟས་མཆོག་པོས་སུ་སྦྱར་བ་ལྷའི་ཞལ་ཟས་ལ་བསྐྲུན་
པར་ནུས་པ་དེ་རྣམས་ཅུང་ཟད་ཀྱང་མ་འབགས་པར། གཟེབ་ཆེ་བ་གཅིག་གི་
ནང་དུ་བཀུར་སྟིར་བགྱིས་ནས་བདག་གིར་གཟུང་། གཞན་འབུལ་བ་ལོངས་
སྤྱོད་ཐམས་ཅད་དེར་འདུས་ཀྱི་དགེ་འདུན་ཀུན་ལ་སྣ་ཅིག་ཀྱང་ཆུད་མ་ཟོས་པར་
སྦྱིན་གཏོང་བྱས། ས་འདིར་སྐྱ་བཙུན་ཁོངས་སུ་མ་ཎི་དུང་འགྱུར་ཉི་ཤུ་རྩ་ལྔ་
འཁྲུལ་མེད་ལེན་མི་བྱུང་བ་རྣམས་བླ་མའི་ཐུགས་དགོངས་རྫོགས་པའི་བསྔོ་བ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 141 །
དང་སྨོན་ལམ་གྱིས་རྒྱས་ཐོབས་པར་བྱས་ནས་ཕ་ཡུལ་དུ་ལོག རྣམ་རྒྱལ་དུ་
ལམ་མི་འཆག་ལ་ཡུམ་གྱི་དྲུང་དུ་ཕྱིན། གཟེབ་ནང་ན་ཡོད་པའི་དངོས་པོ་ཕྲན་
བདེ་རྣམས་ཕྱག་ཏུ་ཐེངས་པ་བྱས། སྔར་ཡུམ་རིན་མོ་ཆེ་དེ་ཉིད་བཞེས་སྤྲོའི་
རྣམ་པ་གང་ཡང་ལྗགས་སྟེངས་སུ་མི་རིག་པ་ཡིན་ཡང་། དེར་ངེད་ལ་རྟེན་
འབྲེལ་གྱི་གནད་སྒྲིག་པ་ལ་དགོངས་པ་འདྲ། རྣམ་གྲངས་དུ་མའི་བཞེས་སྤྲོ་དེ་
རྣམས་ནས་སྣེ་ཚང་རེ་མཆོད་པ་གནང་གི་འདུག་པ་ལ། འབྲས་བུ་རམ་སྦྲང་རྩི་
སོགས་ལས་གྲུབ་པ་སྐུ་སྲིན་ལ་ཕོག་པ་ཡོང་མ་མཆོད་པ་དྲག་ཞུས་པས། བུ་ཆོས་
རྗེ་རང་ཡང་ཚོགས་འཁོར་གྱི་སྐབས་ཞལ་དུ་ཅི་གསོལ་ཀྱང་མི་གནོད་འདུག་པ།
དེ་དང་ཁྱད་ཅི་ཡོད་གསུངས་བྱུང་བས། བཟའ་བ་རང་བཞིན་གྱིས་བྱིན་གྱིས་
རློབ་ནུས་པའི་མཁའ་འགྲོ་མར་གོ། བསྟབ་པ་ཐམས་ཅད་ག་ཎ་ཙཀྲའི་པཱུ་ཛར་
འདུག་སྙམ་པའི་ངེས་ཤེས་སྐྱེས། དེ་ལོ་ ཇ་ཤིན་ཏུ་དཀོན་པར་འདུག་པས།
བསམ་པ་ལ་ཇ་བཟང་བ་དཔུས་ཚོལ་བྱས། དགུན་པོ་འདི་ཡུམ་གྱི་ཞལ་དུ་ཐོང་
ངེས་བྱུང་ན་ཚོགས་ཆེ་བར་འདུག་སྟེ་སྙམ། ང་ད་ལོ་དུས་ཆོས་ཀྱི་ལམ་འབྲས་ཨ་
མ་དང་ཐག་ཉེ་བར་འདུག་པས། བྱམས་གླིང་དུ་མཆོད། ཉི་ཤར་ལ་གསོལ་ཇ་
རེ་ཞུར་གཏོང་བ་ཆབ་ནུ་གནང་བའི་བཀའ་དྲིན་སོབ་ལ་དགོངས་ནས་ཅིས་ཀྱང་
མཆོད་དགོས་ཅིང་། ཇ་ཞོ་གང་ཙམ་འདི་ཡང་སྐབས་དང་བསྟུན་ནས་བཞེས་
པ་ཞུ་བྱས་ནས་ བྱམས་ གླིང་ དུ་ ཕྱིན། དེ་ ཉིན་ རང་ ལམ་ འབྲས་ བཙུགས།
ཚོགས་ཆེ་ཞིང་བཤད་པ་མཐའ་ཆོད་ཞིབ་པ་རང་བྱུང་ནའང་། དཔྱིད་སོས་མ་
དང་འབྲལ་བའི་ཟུག་རྔུའི་ཚེར་མ་རྣོན་པོས་སྙིང་ཕུག ཉིན་མཚན་ཁོར་མོར་ཨ་
མའི་ཞལ་རས་སེམས་ལ་ཝལ་ལེ་བ་དང་། ད་མྱུར་དུ་མི་རྟག་ཡིད་འབྱུང་གི་རང་



142
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཚན་དེ་མཐོང་ཡོང་སྙམ་པ་ཤ་སྟག་སྐམ་སྐམ་པ་བྱུང་། ཟུར་ཆོས་སོགས་དང་
དཔེ་བལྟའི་སྤྲོས་པ་ཡང་བཅད། ཐུགས་དམ་ཡང་འདི་ཡིན་རང་མེད་པའི་རྒྱ་
ཡན་བྱས་སུ་མི་ཚོར་བའི་ཆོད་ཆོད་ཁོ་ནའི་ངང་ནས་སྐྱ་ར་མ་ཆག་ཙམ་རེ་བྱས།
དེར་ལམ་འབྲས་གྲོལ། བྱ་ལོ་ཟླ་བ་དང་པོའི་དགུ་མཆོད་ཆེན་མོ་ལ་ཆོས་གྲོལ་
སྟོན་དང་ལྷན་དུ་ཚོགས་པ་རྣམས་ལ་མར་ཁུ་བྲེ་འགྱེད་ཀྱིས་མཚོན་པའི་བསྙེན་
བཀུར་ཟབ་རྒྱས་རང་གི་མར་མེ་བརྒྱ་རྩའི་མཆོད་པ་བཤམས། བདེ་མཆོག་བླ་
མཆོད་ཡིད་འཇུར་བར་བགྱིས་ཏེ། སྔར་གྱི་རྨི་ལམ་གྱི་མཚན་མ་དེ་དག་ལ་
དཔྱད་པས་དེ་ལས་མི་འདའ་བར་མཐོང་ནས། དེ་ནུབ་མའི་དྲུང་དུ་ཕྱིན་ཏེ་
བསྡད། དེ་སྐབས་ཡུམ་སྐུ་ཁམས་ཤིན་ཏུ་དངས་ཤིང་སྐུ་ཉམས་ཆེ་བ། གཟི་
མདངས་རྒྱས་པ་ཅིག་འདུག མཇལ་ལ་ཁད་ལ་དགུན་པོ་དེ་ཤིན་ཏུ་ཁམས་
བཟང་ཞིང་། བུ་ཆོས་རྗེའི་ཆོས་གཎ་རྒྱུན་མི་འཆད་ཐོས་པས་ཡིད་བདེ་བར་
བྱུང་། ཅེས་ཤིན་ཏུ་དགེས་པའི་རྣམ་པ་སྟོན་གྱི་འདུག དེའི་སྲོད་ལ་ཇ་ཉིས་
སྦྲེལ་ཙམ་གྱི་རིན་འཕྲོས་གཏམ་ལ། ངེད་རང་བྱིས་པའི་དུས་ཡུམ་རང་གིས་
བསྐྱངས་པའི་སྐབས་སྨྲས་པའི་གླེང་བརྗོད་རྣམས་དང་། རེས་འགའ་ཡུམ་གྱིས་
ཐལ་ཅག་རེ་ཙམ་གནང་བ་ལ་ཤིན་བརྫུན་ཡུན་རིང་པོ་བྱས་ལུགས། ནུ་མ་སློང་
བ་ལ་ངོ་འཚོ་མཁས་པོ་ཡོད་ལུགས་ཀྱི་གནས་ཚུལ་རྣམས་ལྷུག་པར་གསུངས་པས་
དེར་འཚོགས་ཐམས་ཅད་བཞད་མོ་དིར་དིར་བྱུང་བའི་རིང་། སེམས་ལ་ད་ཚེ་
འདིརམ་དང་ཕྲད། གླེང་སླང་སྨྲ་བ་དོ་ནུབ་ཁོ་ན་ཡིན་སྙམ་བློ་འདར་ཕྲུག་གེ་
བའི་ངང་ནས། བདག་བྱང་ཆུབ་སྙིང་པོ་ལ་མཆིས་ཀྱི་བར་འགྲོ་བ་གང་གི་ལུས་
སུ་སྐྱེ་བ་ལེན་ན་ཡང་ཡུམ་འདི་མ་དང་། ང་བུ་ཁོ་ནར་གྱུར་ཅིག་སྙམ་པའི་སྨོན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
143
ལམ་རེ་རེ་ནས་ཕྲེང་བ་ལ་བཅུག་པའི་འཁྲུལ་མེད་དུ་དེ་རིང་རང་ལ་སྟོང་རྭ་ཅན་
ཙམ་སོང་། གྲལ་གྲོལ་ནས་ཡབ་ཀྱི་གསེར་འབུམ་དྲུང་ཉལ་དུ་ཕྱིན་མཚམས།
ཐུན་གཏོར་སོགས་ཐུགས་དམ་ཆག་མེད་རྣམས་བགྱིས། དེར་གཉིད་གཏན་མ་
བྱུང་ཞིང་། བསམ་པ་ངེས་འབྱུང་གིས་དྲངས་པའི་སྔར་གྱི་སྨོན་ལམ་དེ་ཀ་
མཚན་རངས་བ་བཏབ། ཉི་རྩེ་ལ་གཟིམས་ཁང་སྟེང་དུ་བཞེས་སྤྲོ་གཟབ་དགུ་
བཤམས་པའི་གདན་གཅིག་དེ་གནང་བྱུང་བ་ལ། མས་ལག་བདར་ནས་བྱིན་
པའི་ཟ་མའི་རྗེས་མ་འདི་རང་ཡིན་བསམ་དཀོན་པའི་འདུ་ཤེས་ཀྱིས་ཚིམ་པར་
བཟས། ཇ་སྦྱོ་སྦྲེལ་གྱི་རིན། མདང་གི་འཕྲོས། ངེད་བྱིས་པའི་སྐབས་ཀྱི་གླེང་
བླངསམང་པོ་གསུངས་པའི་མཐར། ཁོ་མོ་སྐལ་བ་བཟང་། དེ་འདྲའི་བྱིས་
ཆུང་ཅིག་བསྐྱངས་པ་ལ། ད་མིག་གིས་མཐོང་བར་སེམས་ཅན་ཡོངས་ཀྱི་སྐྱབས་
མགོན་ཆེན་པོ་ཅིག་བྱུང་གསུང་སྤྱན་ཆབ་ཉིལ་མཛད་བྱུང་བས། རེ་ཤིག་ལས་
སྣང་གི་འཆར་སྒོ་འགགས་པའི་དྲན་མེད་ལྟ་བུ་ཅིག་བྱུང་རྗེས། ཕྱག་གསེར་ཞོ་
གང་ཡུམ་གྱི་ཕྱག་ཏུ་ཕུལ་ནས། ཕྱག་དེ་ཉིད་བདག་རང་གི་སྙིང་གི་ཐད་དུ་
བཞག་སྟེ། མདངས་ནུབ་ཀྱི་སྨོན་ལམ་གཅིག་པུ་དེ་ལན་གསུམ་སྙིང་ཐག་པས་
བཏབ། དེ་དེ་བཞིན་དུ་འགྲུབ་པའི་མཚན་མ་བརྟན་པོ་ཡང་ཤར། སྡུག་
བསྔལ་ཡུལ་ཕུད། སྐྱེ་འཆིའི་འཚང་སྡིབ། སྒྱུ་མ་ལྟ་བུའི་ཏིང་ངེ་འཛིན་བཟང་
པོ་ཁོང་དུ་ཆུད་པའི་སྤོབས་པ་ཁྱད་པར་ཅན། མའི་ཕྱག་སྙིང་ལ་གཏུགས་པའི་
རྟེན་འབྲེལ་དེས་བྱུང་། ཚེ་འདིར་མཇལ་བའི་རྗེས་མ་དེ་རང་ལ་བྱས། ཁམས་
འདུས་ལེགས་པར་གྲོལ་བའི་ངང་ནས་བྲག་སྟེངས་སུ་ལམ་མི་འཆག་ལ་ཕྱིན།
ཆོས་རྗེ་འདར་པ་དཔོན་སློབ་གྲྭ་ཕོ་མོ་སུམ་ཅུ་ཙམ། གཞན་དད་འདུས་བསྒོམ་



144 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཁོ་ན་དོན་གཉེར་བདུན་ཅུ་དོན་འདྲེན་ལ་ཤངས་ཆོས་རྒྱས་པ་རང་ཞིག་གི་དབུ་
དེ་ཉིན་ཀ་བཙུགས། རྒྱུད་སྡེ་ལྔ་རས་བྲིས་ལ་བརྟེན་པའི་དབང་གི་སྟ་གོན་བྱས་
མཚམས། ཟླ་ཆོས་གཅིག་གི་རིན་ཤིན་ཏུ་དམར་བ། ཆོས་ཉན་རིན་རྒད་མོས་
བྲག་ཕུག་བཏེག་ཡོང་བ་ཙམ་གྱི་ངང་ལ། རྩ་བ་ནི་གུའི་ཆོས་དྲུག་དང་། གདོང་
པོ་ཕྱག་རྒྱ་ཆེན་པོ་གཞུང་ཁྲིད་རྫོགས་པའི་སྐབས་དེར། གནམ་གང་གི་ནུབ་
ཚོགས་ཀྱི་འཁོར་ལོ་མ་ད་ན་གཙོ་བོར་གྱུར་བའི་རྒྱ་ཆེ་བ་བསྒྲུབས། ཆོས་བྲོ་
ཉམས་མགུར་བརྗིད་ཆགས་པ། སྤྱིར་ཡང་དེ་སྐབས་ཀྱི་ཚོགས་བྱུང་རེས་ལ་བྱས་
ཤིང་། ཁྱད་པར་དེ་ནུབ་ཡུན་རིངས་སྤྲོ་ཞིང་དང་ཆགས་པ་བྱས་མཚམས་
ཚོགས་ལྷག་དོར། བྱིན་པ་ཕུག་འོག་ཏུ་ཉལ་དུ་སོང་། རྒྱུན་ལྡན་གྱི་དགེ་སློང་
རྣམ་པ་ལ་ད་དུང་རང་རེ་ཇ་སྐོལ་ཨེན་ཙམ་བཞུགས་བྱས། ཇ་ཤིན་ཏུ་བཟང་བ་
ཞིག་བསྐོལ་རིན། ངེད་རང་གིས་ཀྱང་ཇ་ཁང་དུ་ཕྱིན་པའི་འཕྲོས་གཏམ་ལ།
ཁོང་རྣམ་པ་ན་རེ། ན་ནིང་ཡུམ་སྙིང་སྐབས་ནས་ཁ་སང་ཟླ་བ་སྔ་མའི་གནམ་
གང་ལ་ཡུམ་སྲས་མ་མཇལ་བར། ངེད་རྣམ་པའི་མཐོང་སྣང་ལ་ཡང་ཐུགས་སྐྱོ་
ཤས་ཀྱི་རྣམ་པ་ཆེ་ཞིང་། སྔར་དང་མི་འདྲ་བའི་སྐུ་གཟི་མདངས་ངན་པར་
འདུག་པས། ལུང་བསྟན་དེའི་སྟེང་དུ་འབབ་པར་འདུག་སྙམ་པའི་ཡིད་མི་བདེ་
བར་བྱུང་ཡང་། ཡུམ་དང་མཇལ་མན་གྱི་ཟླ་ཆོས་གཅིག་པོ་འདིའི་རིན་སྐུ་གཟི་
མདངས་ཤིན་ཏུ་རྒྱས་ཤིང་ཐུགས་སྤྲོ་བའི་ཚུལ་བསྟན་བྱུང་བ་འདིས་ད་བར་ཆད་
དེ་བཟློག་པ་ཡིན་ནམ་སྙམ། ངེད་རྣམས་བློ་གཏིང་ནས་བདེ་བའི་བག་ཕེབས་
པ་བྱུང་ཟེར་གྱི་འདུག་པ་ལ། ངས་རྨོངས་པ་ཧ་རེ་ལོང་ཚོ། མ་དྲིན་ཅན་དང་
འབྲལ་བའི་སྡུག་བསྔལ་གྱི་ཁྲེལ་གཞུང་དགོས་སྐལ་ལོ་གཅིག་ཧྲིལ་ཁུར་བ་ཁྱེད་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 145
རང་ཚོས་ཤེས་པ་དེ་ཡིན། ད་སྡུག་བསྔལ་བྱས་པས་ཅི་ལ་ཕན། ཁྱེད་བློ་བདེ་བ་
ཚོ་ལ་ཞག་བདུན་བརྒྱད་ནས་ཡང་བློ་མི་བདེ་བའི་རེས་འབབ་ལས་ཚེ། དེ་དུས་
ཁའི་སྡུག་བསྔལ་མན་ན་ངེད་མ་བུའི་ཆོས་འཇིག་རྟེན་གྱི་དམ་ཚིག་དང་ཁྲེལ་
བསམ་པའི་ཁུར་མི་ཆུང་བ་རེའི་གོ་ཆ་གྱིས་བྱས་རང་ཤོང་གི་སྤྱིལ་བུར་ཉལ་དུ་
ཕྱིན། ཚེས་གཅིག་མན་ཚོགས་པ་བྱིན་གྱིས་ཆོས་མཚམས་བྱས། དྲུང་པ་འདར་
པ་རང་ལ་ཆོས་བཤམ་ཞག་བདུན་གྱི་རིང་དབང་ལུང་མ་ལུས་པ་ཉིན་མཚན་ཁ་
བསྒྲགས་ནས་རྫོགས་པར་ཕུལ་རྗེས། ཟླ་བ་གསུམ་པའི་ཚེས་བཞི་མན་ཡུམ་རིན་
པོ་ཆེ་སྙན་གོང་ཅུང་ཟད་བསྙུང་བའི་ཚུལ་བསྟན་ནས་ཚེས་བདུན་གྱི་མཚན་ཕྱེད་
ཙམ་ལ། དགུང་ལོ་ལྔ་བཅུ་ང་གསུམ་སྟེང་དུ་རང་གནས་མཁའ་ལ་སྤྱོད་པའི་
གནས་ག་ལ་བ་དེར་ཡོངས་སུ་བཞུད་དེ། བདག་དང་མ་མཇལ་ནའང་། སྔར་
གྱི་སྨོན་ལམ་དེ་ཡི་གེར་བྲིས་པའི་ཐོ་ཅིག་ཕུལ་བ་སྤྱན་གྱིས་ལན་གསུམ་གཟིགས།
ཐུགས་ཀར་སྡུག་སྡུག་པ་ལན་གསུམ་གནང་རྗེས་ཡི་གེ་སྙན་གོང་དུ་བཅུག་སྐུ་
གཞོགས་གཡས་ཕབ་འཕྲལ་རང་གྲོངས་འདུག་པ་བརྫུན་མེད་ཞབས་འབྲིང་པ་
རྣམས་ཀྱིས་ངེས་གསལ་དུ་མཐོང་། དེ་སྔར་གྱི་བཀའ་ལུང་ཡོད་པས་ཀུན་རིག་
མི་འཁྲུགས་པ་སོགས་ཀྱི་ཆོ་གའི་སྒོ་ནས་སྡིག་སྦྱོང་གི་རྣམ་པ་ནི་མི་དགོས་པར་
ཐག་ཆོད། རྡོ་རྗེ་རྣལ་འབྱོར་མའི་བསྒྲུབ་མཆོད་ལ་བརྟེན་གསོལ་འདེབས་ཀྱི་
ཐུགས་དམ་བསྐུལ། སྔར་དེ་དང་མཇལ་སྟབས་རྣམ་རྒྱལ་ཁོ་ནར་བཞུགས་པ་
ཡིན་ཡང་། གཤེགས་པ་ངེད་སྐྱེས་པའི་ཕ་ཁྱིམ་རྙིང་པ་དེར་གནང་འདུག་པ།
ཁོ་བོ་རང་ལོ་ཉེར་ལྔ་མན་སྐྱེས་ཁྱིམ་གྱི་ཕྱི་ཐེམ་ལ་གོམ་པ་མི་འཇོག་པའི་དམ་
བཅའ་ཡོད་པས་གདུང་མཇལ་ལ་མ་ཕྱིན། ཡུམ་ཉིད་ཀྱི་སྐུ་རྒྱན་གསེར་གཡུ་མུ་



146
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཏིག་བྱི་རུ་ སྤོས་ ཤེས་སྒམ་དོ་ངེད་ཡོད་ སར་ཁྱེར་བྱུང་ནས། འདི་དག་ལ་
གཟིགས་གཤེགས་རྫོངས་སོགས་གང་བབ་ཀྱི་བཀའ་ཞལ་གནང་བ་ཞུ་ཟེར་བ་ལ།
ང་མིག་ཀྱང་མི་བལྟ། ང་ལ་ནི་ཞེ་ནས་ས་རྡོ་དང་ཁྱད་མེད། སྔར་སྲོལ་མི་
འདུག་ཀྱང་། ཨ་མའི་སྐྱེ་ས་གུ་གེ་ཡིན་པས་ཐོག་མའི་བློ་མཆོད་ཀྱི་འབྲེལ་སྟབས་
བཀྲ་ཤིས་ལྷུན་པོར་མང་ཇ་ཅིག་བསྐོལ། ང་ལ་ཨ་མའི་དྲན་སོར་དབུ་སྐྲ་སྒམ་ན་
འདུག་ཟེར་བ་དེ་རྣམས་བཀུར། གཞན་ཁྱེད་རང་ཚོ་གྲོས་གྱིས་ལ་རྗེས་ན་ཡོད་
པ་ལ་གཏམ་མི་ངན་ཅིང་། ཡུམ་རིན་པོ་ཆེའི་སྐུ་ཡོགས་མི་ཡོང་བའི་དགོངས་
རྫོགས་ཅི་འགྲུབ་པ་གྱིས་བྱས་ནས། དངོས་པོ་བཟང་ངན་སྣ་ཅིག་ལ་ཡང་
མཐོང་ཐོས་རེག་གསུམ་གྱི་དྲི་མས་མ་གོས་པའི་དཔང་དྲི་མེད་གཟིགས་པའི་སྤྱན་
ལྡན་རྣམས་དང་། དེ་དུས་ཀྱི་དགྲ་གཉེན་གྲོགས་གསུམ་ཐམས་ཅད་ལ་གསལ་
མེར་ཡོད། དེ་ལྟར་དགུང་ཞག་མ་རྫོགས་བར་ཁོང་རྣམ་པས་ཀྱང་ངེད་བསམ་
པའི་དགོངས་རྫོགས་རང་ངོ་བོ་ཤིན་ཏུ་སྙིང་ནོན་ས་བསྒྲུབས་ཤིང་། སྐུ་གདུང་
དྲུང་དུ། དྲུང་པ་ཆོས་རྗེ་པའི་ཕྱག་ཚར་གྱི་ཞལ་སློབ་གཅིག་པུ་པ་དགེ་སློང་ཀུན་
དགའ་མཆོག་ལྡན་པས་གཙོ་མཛད་བཞི་སྡེ་ལ་བསྙེན་བསྐུར་འབུལ་བ་ཐམས་
ཅད་དང་རང་གིས་བྱས། ལོ་མཆོད་དུས་ངེད་བྱང་བཀྲ་དུམ་དུ་ཚ་རོང་ཆོས་
རྗེས་དབུས་གཙང་འཁོར་ནས་འབོད་མི་རྐང་གཙུགས་གནང་། དཔོན་སློབ་
མཐར་རྒྱས། བྱང་དགོན་ཐ་དད་ནས་འདུས་པའི་ཚོགས་སྔར་གྱི་ལམ་འབྲས་
དུས་ཀྱི་མི་གྲངས་གཉིས་སྡོམས་པ་ཙམ་ལ་ལམ་འབྲས་རྗེས་མ་དེ་འཆད་ཀྱི་ཡོད་
པས་དེར་བཞུགས་ཀྱི་ཚོགས་པ་ཐམས་ཅད་ལ་མར་ཁུ་བྲེ་འགྱེད་ཀྱིས་མཚོན་པའི་
བསྙེན་བསྐུར། ཆོས་རྗེ་རྣམ་པ་ལ་བསྔོ་རྟེན་གསེར་ཞོ་རེ་རེ། ཚོགས་པ་བྱིན་ལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
147
ནས་འགྱེད་དང་བཅས་བསྒྲུབས་ཤིང་། སྐྱེས་ཡུལ་དུ་ཡང་མར་ཞོ་བཅུ་གཉིས།
ཐུད་ཞོ་གང་། ཕྱག་གསེར་སྲང་གང་སོགས་མའི་ནུ་ཚབ་ལ་དམིགས་པའི་
འབུལ་སྐྱེལ་ཡང་དག་པ་བཏང་། དུས་མཆོད་བཟང་དཔེ་ལ་འཁྱེར་བ་རང་
བྱུང་ཞིང་། མདོར་ན་ད་ལྟ་ཚེ་འདིའི་བསྐྱེད་མ་ལ་ཡང་དྲིན་ལན་དུ་སླད་འདོད་
མེད་པའི་སེམས་ཅན་ཐམས་ཅད་བྱང་ཆུབ་ལ་འགོད་པར་ཞལ་གྱིས་འཆེས་པའི་
ཐེག་པ་ཆེན་པོ་པ་རྣམས་ལ་བདག་བཅོས་མ་མ་ཡིན་པའི་ཞེ་ཁྲེལ་གཏིང་ནས་
སྐྱེས་སོ། ། དེ་ལྟར་དུ་བྲན་ཐོན་པ་དང་ལྷན་དུ་ལམ་འབྲས་ཀྱང་གྲོལ། ཁྱི་ལོ་དེ་
ཉིད་དྲུང་པ་ཆོས་རྗེ་བདེ་བར་གཤེགས་ནས། ལོ་བསྐོར་གཅིག་སོང་བའི་ལོ་
དུས་ཡིན་པས། དེ་ལ་དམིགས་པའི་དགེ་བ་འགྲུབ་ཆེ་བ་གཅིག་བྱུང་ན་སྙམ་ཕུ་
ཕག་དགོན་པར་ཕྱིན། སྔར་གྱི་དཀྱིལ་འཁོར་ལྔའི་སྟེང་དུ། ཆོས་རྗེ་སྐུ་མཆེད་
པས་གཙོ་མཛད། ཤར་ཕྱོགས་ནས་བྱོན་པའི་དགེ་བཤེས་གསར་པ་ཤ་སྟག་
རྣམས་ཀྱིས་བདེ་བར་གཤེགས་པ་བརྒྱད་ཀྱི་ཐུགས་རྗེ་བསྐུལ་བ་སྨན་བླའི་མདོ་
མཆོད། ངེད་རང་གི་རྒྱུན་ལྡན་གྱི་གྲོགས་དགེ་སློང་རྣམ་པས་མི་འཁྲུགས་པ་ལྷ་
དགུའི་སྒྲུབ་མཆོད་དང་བཅས་པའི་དཀྱིལ་འཁོར་བདུན་ཞལ་འབྱེད་པའི་ཆོག་
བསྒྲིགས་ཕྱག་ལེན་འཛུབ་ཁྲིད་རྣམས་ནན་ཆགས་སུ་བྱས་རྗེས། ས་གའི་ཚེས་
བཅུ་ལ་དཀྱིལ་འཁོར་སོ་སོའི་ཐིག་བཏབ་ནས་ཉེར་ལྔའི་བར་དཀྱིལ་འཁོར་རེ་
རེའི་མཐར་ཡང་གཙང་ཞིང་དག་པའི་མར་མེ་ལྷ་བཤོས་བཟང་ཞིང་གྱ་ནོམ་པ།
ཁྱད་པར་དྲུང་བཙུན་པས་གཙོ་མཛད། དྲུང་པ་ཆོས་རྗེ་ཉིད་ཀྱི་ཞབས་འབྲིང་
རྒྱུན་དུ་བསྟེན་པའི་གཟིམས་གསོལ་རྙིང་པ་འགས་གདུང་རྟེན་དྲུང་མར་མེའི་
ཕྲེང་བ་རྒྱ་ཆེ་བ་གཙོ་བོར་བཤམས་པའི་མཆོད་པ་རྣམ་གྲངས་དཔག་མེད་དུས་



148 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
གསུམ་དུ་གོ་བརྗེ་བ་ཐུན་བཞིར་བཅད་པའི་བླ་མ་མཆོད་པ་དང་འབྲེལ་བར་
གསེར་གྱི་མཎྜལ་འབུལ་བ་ཉིད་ཆིག་དྲིལ་དུ་གནང་། དེ་སྐབས་ལྷ་ཁང་ཐམས་
ཅད་དུ་ཉིན་རེ་བཞིན་རྟེན་གསུམ་ཡོངས་ལ་བྱི་དོར་སྔོན་དུ་འགྲོ་བའི་མར་མེའི་
སྡོང་བུ་གཉའ་ཤིང་གི་ཁྱོན་དང་མཉམ་པ། མཚན་མོ་ཡང་ཉིན་མོ་ལྟར་གསལ་
བར་བྱེད་པའི་མུན་བསེལ་གྱི་མཆོད་པ་འཁོར་མ་རྒྱང་རིང་པོ་ནས་ངད་ལྡང་བའི་
སྤོས་ཀྱི་དུད་སྤྲིན་མཐའ་ཡས་པ། ཡོན་ཆབ་ཁ་དོག་སྣ་ཚོགས་སུ་བསྒྱུར་བ་
སོགས། དེའི་རིན་མཆོད་པའི་ཤོམས་ཁོ་ནས་ཉིན་མཚན་འདའ་བར་བྱས་པས།
ཤ་ཚའི་ཉེ་སྦྱོར་བ་འགའ་རེས་འདི་ལྟར། དཀྱིལ་འཁོར་ཁ་གྲངས་མང་པོ་དང་།
ལྷ་ཁང་ཐམས་ཅད་དུ་དཀར་མེ་མཛད་ན་མར་གྱིས་མ་འདང་དོགས་མཆིས་པས།
ལྷ་ཁང་རྣམས་སུ་འབྲུ་མར་འབུལ་བ་གནང་ན་ལེགས་ཟེར། མར་ཁུ་མང་པོ་
འདུ་བྱས་འདུག་པ་ལ། ང་མཆོད་ཡུལ་བཀའ་དྲིན་འཁོར་མེད་ཀྱི་བླ་མ་ལ་བྱས།
དམིགས་ཡུལ་དྲིན་ཅན་གྱི་མ་ལ་བསམ་པའི་དགེ་རྩ་ལ་ནག་མོ་འབུལ་བ་རྟོག་པ་
ཟ་བྱས། ལྷ་ཁང་མ་ལུས་པའི་སྲང་བ་དོ་ཚུན་སྣུམ་གྱིས་ཡོངས་སུ་ཁྱབ་པའི་ཕྱི་
བདར་ཉིན་རེ་བཞིན་ལན་གསུམ་རེ་དད་ལོང་རྣམས་བསྐུལ་ནས་བགྱིས་ཤིང་།
དེ་དུས་ན་དཔང་མ་ཉམས་པ་ཐམས་ཅད་ལ་བརྡ་འཕྲོད་ངེས་པར། ལན་
གཅིག་གཉིས་མ་ཡིན་པ། ཡབ་མེས་ཀྱིས་བཞེངས་པའི་གནས་འདི་རྣམས་ལ་ད་
ལྟ་རང་དབང་ཐོབ་ དུས་ ཞབས་ ཏོག་འདི་ལྟར་འབུལ། དེས་བློ་ ཁ་ ཁེགས།
མཐར་ཐུག་རྒྱ་གར་རྡོ་རྗེ་གདན་མི་རྟག་པའི་སར། ཁྲ་ཆལ་ཆིལ་འདི་ཀུན་ཀྱང་
རྟག་པ་དཀའ་བོ་བྱས། གྱང་རིས་རེ་རེ་ལ་འཛུབ་མོ་མ་བཙུགས་པ་མེད་ནའང་།
གཅེར་མཐོང་དུ་བྱུང་བྱུང་གོ་མཁན་མི་འདུག སྐབས་དེར་རྣམ་ཐར་བསྟོད་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
ངང་པའི་ཤིང་རྟ་འདྲེན་བྱེད།། 149
ཆེན་མཚན་སྤེལ་མིའི་རྩོམ་ཡང་བླ་མའི་རྗེས་དྲན་ལ་བགྱིས། ས་གའི་བཅུ་
བདུན་ཉིན་ཚོགས་སུ་བཙུགས་ཤིང་། དེ་ཉིན་གང་ཟག་རེ་རེས་ཀྱང་དཀར་མེ་
ལྷ་བཤོས་མི་འབུལ་མཁན་མི་འདུག་པས། ནང་ཐམས་ཅད་མཆོད་པའི་ཡོ་བྱད་
ཀྱིས་གང་བར་གྱུར་ཏོ། ། དེ་ནས་ས་གའི་བཅུ་བདུན་ནུབ། ། ཡབ་རྗེ་དབྱིངས་
སུ་གཤེགས་པའི་དུས། ། རྗེས་དྲན་དགེ་ཚོགས་རབ་སྤེལ་བས། ། ཐུན་མོངས་
སློབ་མར་བཅས་ཚིམ་ཚེ། ། སྐྱ་རེངས་འཆར་ཁའི་སྔ་ལོགས་སུ། ། མཆོག་ཏུ་
གསལ་བའི་ས་མ་དྷི རྨི་ལམ་སྤངས་པའི་མངོན་སུམ་ལ། ། བཟང་པོའི་ཁྲི་
བཅས་མཐོན་པོའི་སྟན། ། དེ་སྟེང་ཕ་ཉིད་བཞུགས་པ་སྙམ། ། དཀར་འཇམ་
དྭངས་པའི་རང་བཞིན་ གྱིས། ། ལེགས་བྱས་ གཡས་ པའི་ ཞབས་བརྐྱངས་
ནས། ། བདག་གི་སྤྱི་བོར་རབ་བཞག་ཏེ། ། མཚན་འཛིན་རྟོག་པ་མ་ལུས་
པ། ། ཞི་བའི་གནས་ལ་འགོད་པར་མཛད། ། སྔར་མེད་དབང་གི་ཡེ་ཤེས་
ཚེ། ། དོན་ཆེན་གསང་བའི་དབུགས་དབྱུང་ཐོབ། ། བྱིས་པ་རང་ཉམས་
བཞིན་ཡེངས་པ། ། ཕ་ཉིད་དག་པའི་དབྱིངས་སུ་བཞུད། ། སྣང་བ་ནམ་
མཁའི་འཇའ་ལྟར་ཡལ། ། དབུགས་འབྱིན་རྙེད་པ་ལྔ་པའོ། ། དེ་ལྟར་བྱིན་
རླབས་ཀྱི་མཚན་མ་ཁྱད་པར་ཅན་དེས་ཡིད་ལྷག་པར་དྲངས་ནས་སྤྲོ་བ་འཕེལ་ཏེ།
སྔར་ཐང་སྐུར་བྲིས་པ། ལུགས་སུ་བླུག་པ། ཙན་དན་སོགས་ཤིང་བརྐོས་སུ་
བསྒྲུབས་པའི་སྐྲ་ལོ་རེ་བཞིན་རྒྱུན་མ་ཆད་པ། བཞེངས་པའི་མཐའ་བསྟེན་ལ་
དམིགས། གསུམ་ཐོག་གི་ངོས་མ་ཚུད་ཙམ་གྱི་རྣམ་ཐར་བྲིས་ཐང་ཆེན་མོ་དེ་
ཉིད་བཞེངས་ཤིང་། མཆོད་པའི་རྒྱུར་ཟངས་སྟོབས་མི་ཆུང་བའི་གཞི་རྟེན་སྦྱར།
སྤྱིར་ཡུམ་ལ་དམིགས་པའི་རྡོ་རྗེ་རྣལ་འབྱོར་མའི་བྲིས་ཐང་བཅུ། མཁན་རིན་



150_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པོ་ཆེའི་ཐུགས་དགོངས་རྫོགས་ཐབས་ལ་བདེ་མཆོག་ནག་པོ་པའི་གཟབ་བྲིས་
བཅུ། རྒྱ་སྒོམ་རི་ཁྲོད་པའི་དགོངས་རྫོགས་ལ་རྒྱུད་སྡེ་ལྔའི་དཀྱིལ་ཐང་ཁྱད་
འདོན་བཅུ། རང་གི་ཚེ་སྒྲུབ་ལ་དམིགས་ཚེ་དཔག་མེད་ལྷ་དགུའི་དཀྱིལ་ཐང་
བཅུ། དཀོར་སྦྱོང་ལ་དམིགས་རྡོ་རྗེ་མི་འཁྲུགས་པའི་དཀྱིལ་ཐང་བཅུ་རྣམས་
བཞེངས་པའི་འདུན་པ་ཡོད་པ་ཡང་དེ་ལོས་ཡོངས་སུ་རྫོགས་པ་གྲུབ་རྗེས།
རོང་ནས་འཁོར་ཏེ། རོང་དུགས་ལ་བརྟེན་པའི་འཁྲུ་ན་འཆི་ངེས་པ་ཅིག་བྱུང་
སྐབས། བསམ་པ་ལ་རྒྱུ་ངོས་རང་སྙིང་ནོན་པའི་བྱ་བ་སྒྲུབ་རྒྱུ་མ་བྱུང་ཡང་།
ལྷག་བསམ་དག་པའི་དགེ་བ་ལམ་དུ་སོང་འདུག བསགས་སྦྱང་གི་རྣལ་འབྱོར་
སྐབས་རྨི་ལམ་དུ་འཁྲུ་སྐྱུགས་བྱུང་བའི་སྡིག་པ་ཟད་པའི་རྟགས་སུ་བྱེད་ན། ཨ་
ལ་ལ་ སྙམ་སྡུག་ བསྔལ་དང་ལེན་ གྱི་ བློ་ ཁ་ཙམ་མིན་པའི་ རྗེས་ དཔག་ སྐྱེས།
གཏོང་ལེན་གྱི་དམིགས་པ་ཡིད་འཇུར་བ་ཁྲིལ་ཁྲིལ་བས་གཅུན་པས་རྐྱེན་ཐོག་ཏུ་
བློ་ཁེལ་པའི་ངེས་ཤེས་ལྷུག་པར་སྐྱེས་ཤིང། གཞི་ནད་ཕལ་ཆེ་བ་དེ་རང་གི་སོ་
ཕྱུང་ནད་ཁྱེར་ལ་སོང་ནས། ཡང་ཡང་འབོད་མི་ནན་བསྐྱེད་བྱུང་བའི་མདུན་
མདབུ་ནས་ལེགས་པའི་གནས་ག་ལ་བ་དེར་ཟླ་བ་བཅུ་པའི་བཅུ་བདུན་མཆོད་
ཀྱི་ཉིན་ནས་ལམ་འབྲས་བཙུགས། བྱང་དགོན་ཐ་དད་ནས་འདུས་པའི་དགེ་
འདུན་བཞི་བརྒྱ་ལོངས་ངེས་ལ་བཤད་པ་མཐའ་ཆོད་ཡང་དག་པའི་ཁུར་བླངས་
ཏེ་ཉིན་མཚན་རྒྱུན་མ་ཆད་པར་གསུང་ངག་རིན་པོ་ཆེ་ཉིད་འཆད་པ་ལ་ཆིག་
དྲིལ་དུ་བྱས། ཟུར་ཆོས་ཕྲན་བུ་ཡང་ལམ་འབྲས་རང་མ་གཏོགས་ཆོས་གཞན་
གྱི་རྣམ་གཡེངས་རྩ་བ་ནས་དོར། ཆོས་ཐུན་རྒྱུན་རིང་ཤིང་བཤད་ལུང་བབས་
ཆགས་པའི་ངང་ནས་སྣང་གསུམ་ལེགས་པར་གྲུབ་རྗེས། སེམས་བསྐྱེད་ལ་སྐྱེ་བོ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།་ 151
དད་ཅན་སྟོང་ཕྲག་ཙམ་འདུས་བའི་དབུས་སུ་མར་མེ་གཙོ་བོར་གྱུར་པའི་མཆོད་
པ་རྒྱ་ཆེན་པོ་བཤམས། སེམས་བསྐྱེད་ཀྱི་ཆོ་ག་ཡང་དག་པའི་སྒོ་ནས་དེར་
འདུས་ཐམས་ཅད་ལ་ཐར་པའི་ས་བོན་ཁྱད་པར་ཅན་སྐྲུན། རྒྱུ་དབང་ཡང་
ཆོས་བརྒྱུད་དང་འབྲེལ་བའི་དབང་སྐྲུན་དོན་གཉེར་མ་ཡིན་པ་ཆོས་ཉན་པ་ཤ་
སྟག་ལ་སྦྱངས་གཞི་སྦྱོང་བྱེད་ལེགས་པར་ངོ་འཕྲོད་པའི་ཐབས་མཁས་ཀྱི་བརྡ་
སྦྱོར་རང་བཟོ་དང་མ་འདྲེས་པར་བགྱིས། དབང་སྐྲུན་པ་རྣམས་ལ་ཚབ་ཟླ་བ་
གཅིག་གི་བར་རྣམ་རྒྱལ་འཇོམས་ཀྱིས་སྣ་དྲངས། ཛཾ་ལ་ནོར་རྒྱུན་མས་མཇུག་
སྟེན་པའི་ཟུར་བཀའི་རྗེས་གནང་སུམ་ཅུ་ཉིན་རེ་བཞིན་མ་ཆག་པ་བསྒྲུབས་
སྐབས། དབུ་ལེགས་འདུ་ཁང་དུ་ཚོགས་མ་ཤོང་བ། ལྷ་ཁང་དང་བླ་བྲང་གི་
བར་གྱི་ས་སྟོང་དེར་བྱས་པས་བརྒྱད་བརྒྱ་མི་འཆད་ཙམ་བྱུང་། དེ་སྐབས་
ཚོགས་ཆོས་ཀྱི་སེང་བར་ཀུན་ལ། དད་པ་ཅན་གྱི་སྦྱིན་བདག་མཐའ་ཡས་པའི་
རེ་བ་སྐོང་བའི་ཚེ་དབང་། ཀུན་རིག་འདས་པ་ལན་དཔག་ཏུ་མེད་པ་ཆོས་མ་
གྲོལ་བར་དེ་སྲིད་ཁོ་ར་ཁོར་ཡུག་ཁོ་ནར་བགྱིད་དགོས་པ་བྱུང་ཞིང་། དེར་
ཚོགས་ཐམས་ཅད་ཀྱིས་ཡི་གེ་དྲུག་པའི་སྒྲ་རྒྱུན་མི་འཆད་འགྲུས་པའི་དགེ་བ་
བརྟན་པ་ཅན་གྱིས་གཞི་ཚུགས། རང་གཞན་གྱི་སྒོ་ནས་དུང་འགྱུར་ལེན་མི་
མང་དུ་བྱུང་བ། སྔ་ཕྱི་རྣམས་སྡོམས་ཞིབ་རྩིས་བྱས་པས་བརྒྱ་དང་བཅུ་གསུམ་
ལྷག་ཆད་མེད་པ་འགྲུབ་འདུག་པ་ལ། དུང་ལྔ་ཁ་སྐོང་དུ་བྱས། བརྒྱ་རྩ་བརྒྱད་
པོའི་ཁས་བླངས་གྲུབ་པས་ཡིད་གཏིང་ནས་བདེ། དེར་མཆོག་དཔལ་གྲོགས་
མཆེད་གློ་བོ་ནང་དུ་རྐང་བཙུགས་བཏང་། གསེར་ཞོ་སུམ་ཅུ་སོ་གསུམ་གྱི་ཇ་
ཤིན་ཏུ་བཟང་བ་བསྒྲུབས། ངེད་རང་གི་ཁར་འབྲུ་ཅིག་མ་སོང་བ་བྱས། སྲོད་



152_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཐོ་རངས་དགེ་འདུན་ཚོགས་པའི་སྟེང་ནས་ཉི་ཤུ་ཉི་ཤུ་ལ་གསོལ་ཇ་གྲངས། མི་
ཚིག་མི་འདྲེའི་ངག་བཅད་ཁོ་ནའི་ཤེར་སྙིང་སྔ་དགོང་གཉིས་ཀ་ལྔ་བཅུ་ང་འདྲེན་
རེ་ཆག་མེད་དང་། ཚོགས་པ་བྱིན་གྱིས་མདོ་སུམ་ཅུ་སོ་འདྲེན་ཐུགས་ཀྱིས་
ལོངས་པ་ཁོ་ན་གནད་ནས། བླ་མ་དང་དཀོན་མཆོག་གི་ཐུགས་རྗེས་དེར་
འདུས་ཐམས་ཅད་ལ་སོ་ན་བ་ཅིག་ཀྱང་མེད་པར་ཆོས་མཐར་ཕྱིན་པའི་ཆོས་ཀྱི་
དགའ་སྟོན་ལ་མང་ཇ་བསྙེན་བཀུར་བཟང་བའི་སྟེང་དེར་བཞུགས་ཀུན་ལ་སྤྱི་
འགྲོར་ཟངས་སྣོད་ཆུང་མཐའ་ལ་ཡང་ཉག་བཅུ་ལས་གཏན་མི་ཆུང་བའི། ཁ་
གྲངས་བརྒྱ་དགུ་བཅུ་གོ་ལྔ། འབྲས། ནས། ཚྭ། ཆུ་ཕྱེ། གོས་སྣམ་སོགས་
དང་། དབུ་ལེགས་པའི་དགོན་བཞུགས་ལ་དབྱར་གནས་ཀྱི་ དགེ་ རྒྱུན་ལ་
དམིགས། གསེར་ཞོ་བཅུ་བདུན། ཚོགས་ཟངས་ཆེ་ངེས་པ་བཞི། གློ་བོ་ནང་
དུ་མཁན་རིན་པོ་ཆེའི་གདུང་རྟེན་དྲུང་གསེར་ཞོ་བཅུ་གཉིས། བྱམས་གླིང་དུ་
དབྱར་གནས་ཀྱི་རྒྱུར་གསེར་སྲང་གང་། ཕུ་ཕག་ཏུ་བླ་མ་རིན་པོ་ཆེའི་མཆོད་
པའི་རྟེན་གསེར་ཞོ་བཅུ་གསུམ་རྣམས་ཕུལ་བ་བསྔོ་བས་རྒྱས་ཐེབས་པར་བྱས་
ནས། ཉིན་གཅིག་ངལ་གསོ་བསྟེན་ཏེ་ཟླ་བ་བཅུ་གཉིས་པའི་ཉེར་གཉིས་ལ་ལོ་
ཆེན་དྲུང་དུ་མ་ཎི་དུང་ཕྱུར་ཚུད་པའི་བསྔོ་བ་ཞུ་བ་དང་། དུས་འཁོར་དབང་
བརྒྱུད་སྔར་གསོལ་བ་བཏབ་པ་ཉིད་ལ་རྐང་གཏད། གསེར་ཞོ་སུམ་ཅུ་སོ་
བདུན་གྱི་མཎྜལ་འབུལ་རྒྱུ་ཁྱེར་ནས་འགྲོ་བར་ཆས་པའི་སྐབས། དྲག་ཞན་ཀུན་
གྱི་ད་ལོ་དགུན་སོ་གསུང་ཆོས་བབས་ཅན་ཉིན་མཚན་མེད་གནང་། གསོལ་བ་
གཏན་མ་སོང་བས་སྐུ་གཟུགས་ཤིན་ཏུ་ངན་པར་འདུག་པ། ད་ནམ་ཟླའི་
སྟབས་རི་ཀླུང་ཐམས་ཅད་གངས་ཀྱིས་ཆོད་པ་འདི་འདྲ་ལ་ཕེབས་ན་སྐུ་ཚེའི་བར་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། །
153
ཆད་དུ་འགྱུར་ངེས་པས། ལོ་ཆེན་པ་ལ་གསེར་འབུལ་དུ་རྟ་པ་ཉིས་སྦྲེལ་དོས་
ཆོད་བརྫངས་ཏེ། རེ་ཞིག་སྐུ་ངལ་བསྟེན། སྐུ་མཚམས་དམ་པ་རང་གནང་
དགོསཟེར། ཐ་དད་ནས་གྲོས་ཐོན་བྱེད་མི་ཤ་སྟག་བྱུང་བ་ལ་གཏན་མ་ཉན་
པར། ཤི་ན་ཡང་དེ་ཀས་བསམ་པ་རྫོགས། ངའི་ཨ་མ་དྲིན་ཅན་དེ་ལ་བཞུགས་
དུས་སྒྱུ་ལུས་ཀྱི་ཞབས་ཏོག་ཉི་མ་གཅིག་ཀྱང་མ་འགྲུབ། དབྱིངས་སུ་གཤེགས་
མན་དགེ་བ་འདྲ་བྱེད་བློས་བྱས་ཀྱང་རྒྱུ་སོང་གི་སེམས་ཚིམ་པ་མ་བྱུང་པ་ལ། ད་
རེས་ཟང་ཟིང་གི་དངོས་པོ་ཅུང་ཟད་དགྲ་གཉེན་ཡོངས་ཀྱི་དཔང་ཐུབ་པ་ཕྱོགས་
འདིར་སྦྱིན་གཏོང་གཟིགས་གསལ་ལ་ཕེབས་པ་འདི་ཡིན་ཅིང་། གསེར་གྱི་
མཎྜལ་ཨེན་ཙམ་འདི། ད་ལྟ་ཞལ་བཞུགས་ཀྱི་བླ་མ་རྣམས་ནས་ལོ་ཆེན་ལ་ངེད་
རང་གིས་ཡིད་བརྟས་པར་ཡོད་པས་ཁོང་གི་ཕྱག་ཏུ་ཐེངས་ནས་མ་དེའི་དོན་དུ་
བསྔོ་བས་རྒྱས་ཐེབས་ན་སྙམ་པ་ལས། འདོད་པ་ལོག་པ་མེད། དུས་འཁོར་
སོགས་འདོད་ཆོས་ཀུན་ཐོབ་ཀྱང་སླ། མ་ཐོབ་ཀྱང་མ་ལ་ཕན་པའི་བྱ་བ་ཅིག་
བྱུང་ན་སྙིང་དེས་ནོན་བྱས་མགོ་བསྒྲིལ་བས། ཁོང་རྣམས་ཀྱང་བདེན་པའི་ཚིག་
དེས་ཁྲོལ། དོན་ལོ་འདི་ནང་དུ་ཅིས་ཀྱང་ཕེབས་ཐུབ་པ། ལོ་ཆེན་དྲུང་མན་ལ་
མི་ཕེབས་པའི་ཞལ་བཞེས་གནང་དགོས་ཅེས་མགྲིན་གཅིག་ཏུ་ལབ་ཏུ་བྱུང་བ་ལ།
སྤྱིར་ཕ་ཡུལ་གྱི་ཕྱོགས་འདིར་སྡོད་ས་དང་འཆི་ས་བྱེད་སྙམ་པ་མེད་ཅིང་། ང་
རང་ལ་ས་ཕྱོགས་འདི་ལྟ་བུར་འགྲོ་དོན་འདི་འདྲ་ཡོང་། མི་ཚེ་འབྱེད་ལུགས་
འདི་ལྟར་བགྱི་གསུང་བའི། དྲུང་པ་ཆོས་རྗེས་ལུང་བསྟན་དངོས་དང་རྨི་ལམ་
དུ་འཁྲུལ་མེད་བྱུང་བའི་ཡིད་བརྟན་ཡོད། འོན་ཀྱང་ཁ་ནིང་ལབས་པ་བཞིན་
བྲག་སྟེང་སྒྲུབ་ཕུག་ཏུ་ཤར་བའི་རྨི་ལམ། གློ་བོའི་ཕྱོགས་མཚམས་བརྒྱད་ན་



154
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལྕགས་ཀྱི་ཕུར་པ་མི་གང་མདའ་ཚད་རེ་འགྱེལ་འདུག་པས། འཛིན་པའི་ཡུ་བ་
ཤོར་བའི་མཚན་མ་གཟིགས་གསལ་དུ་ནམ་ཕེབས་བར་སྐྱེས་ཡུལ་གྱི་སྡུག་ཞེན་ལ་
སྡོད་རྩིས་ཡོད། ད་ལོ་ཁྱེད་རྣམ་པས་བསམ་པ་ཐག་པས་བསྙེན་བཀུར་འབུལ་
སྟེགས་ཡང་དག་པ་ལ་བརྟེན། མ་ཕྱིར་དུ་དགེ་རྩ་འདི་རྣམས་འགྲུབ་པ་ཡིན་
པས། ཁྲེལ་མ་སྲིངས་ན་ལ་ཡོགས་ཀྱང་ཡོང་། ངེད་ཟླ་བ་ཡང་མི་བཅུ་བདུན་
མཆོད་པའི་ཉི་མ་ད་ལྟ་ང་རང་འགྲོ་བའི་གྲིབ་ཚོད་འདི་རང་ལ་སླེབ་ངེས་བྱེད་
སྨྲས་པས། བདག་མོས་གཙོ་མཛད་ ཐམས་ཅད་དེ་འདྲའི་མྱུར་སྟབས་རང་
ཕེབས་ཐུབ་པ་དཀའ་ནའང་། ཕེབས་པ་ཞལ་གྱིས་བཞེས་པ་རང་གིས་བཀའ་
དྲིན་བསྐྱངས། ད་དེ་རིང་ཉི་མ་ཡང་ཕྱེད་འདུག རྒོངས་ཕྱོགས་གར་ཡང་མི་
ཕེབས། ནང་པར་སྔ་བར་ཕེབས་པ་དྲག གསོལ་ཇ་ཡང་ཐོན་གྱི་ཡོད་ཟེར་
བའི་ཚིག་བཤམ་མ་རྫོགས་པ་ལ། གྲལ་དེར་ཁག་ལངས། འཕྲལ་ལ་ཟས་
འཚོལ་བྱ་དང་འདྲ། ། གནས་ལ་ངེས་མེད་རི་དྭགས་འདྲ། ། ཀག་ཏེ་ལངས་
ནས་གཞི་རྫོགས་པའི། ། བྱར་མེད་འདི་ཉིད་ཁོ་བོའི་གཤིས། ། བྱས་ལམ་སང་
ཕྱིན་དུས། གཞུང་ལམ་རྣམས་ཁ་བས་ཆོད། རི་བརྩིབས་རང་བསྐོར་ནས་བྱང་
རྒྱབ་ལ་བཏོལ་སྟེ་ནུབ་དགོན་དུ་སླེབ་པས། དེ་ན་ཆོས་རྗེ་ནུབ་དགོན་པའི་དགེ་
རྩའི་དབུ་ལ་བླ་མ་རིན་པོ་ཆེ་མར་ལུང་པ་སྤྱན་དྲངས་འདུག་པ། ཁོང་པ་རིན་པོ་
ཆེ་རྡོ་རྗེ་རྒྱལ་མཚན་པའི་དངོས་སློབ་རྟ་མགྲིན་ལ་ཐུགས་ལྷག་པར་འདྲིས་པ་
འདུག་པས་ཡང་གསང་ཁྲོས་པའི་དབང་བཞི་ཡོངས་སུ་རྫོགས་པ། བེག་གདོང་
ལྕམ་དྲལ་གྱི་རྗེས་གནང་། གྱིང་ལྔ་གཟའ་གདོང་གི་སྲོག་དབང་། རྟ་པོད་ཀྱི་
པོད་ལུང་རྣམས་ཞུས། གསེར་ཞོ་གསུམ་གྱི་མཎྜལ་ཕུལ་ཞིང་། ངེད་རང་གིས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 155
ཀྱང་ཆོས་རྗེ་ནུབ་དགོན་པ། ཆོས་རྗེ་ཆོས་སྐྱབས་དཔལ་བཟང་པ་དང་ཆོས་རྗེ་
མུས་སྲས་པ་ཞིང་དབོན་གཉིས་ཀྱི་གཙོ་མཛད། འགའ་ལ་དེ་རིན་རྣམ་སྲས་
རིགས་བརྒྱད། ཕྱག་རྡོར་འགྲོ་བཟང་། ཛི་ལ་སེར་ཆེན། ཇོ་ལ་དམར་པོ་སྲོག་
སྒྲུབ། ཛ་ལ་འབྲུག་ཞོན། ཚོགས་བདག་ཆགས་པ་རྡོ་རྗེ། གནོད་སྦྱིན་ཨ་པ་ར་
ཛི་ཏ་སོགས་ནོར་ལྷ་ཤིན་ཏུ་མང་བའི་བྱིན་རླབས་རྗེས་གནང་རིགས་གཏད་
རྣམས་ཕུལ། བླ་མ་རིན་པོ་ཆེས་གསེར་ཞོ་གང་། རྒྱ་བུམ་ཅིག རས་གོན་ཆེན་
གཅིག་རྣམས་གནང་བ་དང་། ཆོས་རྗེ་ནུབ་དགོན་པས་གསེར་ཞོ་དྲུག ཆོས་
རྗེ་མུ་སྲད་པས་གསེར་ཞོ་གང་རྣམས་གནང་བ་གཅིག་མ་བླངས་པར་བཞག་ནས།
སླར་ཡང་བྱ་དུས་བཏབ་སྙེག་པ་ལྟར་ལམ་བསྲངས་ཕྱིན་པས། རྟག་མཁར་རྫོང་
དུ་སླེབ་པའི་ནུབ། རྨི་ལམ་ན་དར་དཀར་པོའི་ཆས་ཀྱིས་ཀླུབས་པའི་རྟ་པ་
དཀར་པོ་མདུང་དར་དཀར་པོ་ཁྱེར་བ་གཉིས་བྱུང་ནས། ད་ལན་ཅི་ནས་ཀྱང་
རྒྱལ་ཐང་ཆུ་བཟང་དུ་ཕེབས་པ་ཞུ་ཟེར་བའི་ངང་ལ་གཉིད་སད། ཝ་བརྒྱད་
ཅུའི་ལ་འཕྲང་ལ་བྱས། ཆུ་བཟང་གི་དགོན་པར་རྐང་གཏད་ཕྱིན་པས་གཉག་
སྟོན་སངས་རྒྱས་ཀྱི་དུས་ཆེན་རང་དང་ཐུག བལྟད་མོ་ཤིན་ཏུ་ཆེ་བར་བྱུང་།
དེ་སྐུ་འདྲ་གསེར་ཞལ་མ་དང་། མྱ་ངན་འདས་སྐུ་གསུང་བྱོན་མ། ཕྱག་རྡོར་གྱི་
སྐུ་གནམ་འཕུར་མ། ལྷ་རྒོད་རྒྱལ་ཐང་གི་ཞལ་འབག བླ་རྡོ། སྲོག་འཁོར་
སོགས་རྟེན་མཇལ་ཞིབ་པར་བགྱིས་ནས་བླ་མ་པྲཛྙཱ་བི་ཛཱ་ཡ་སྐུ་མཆེད་སུརྱ་ཀིརྟི་
གཅུང་ལ་གཉག་སྟོན་སངས་རྒྱས་ཀྱི་རྣམ་ཐར་གྱི་པོད་ལུང་། ལྷ་རྒྱལ་ཐང་གི་
སྲོག་གཏད་བཀའ་བསྒོ་མཆོད་གཞུང་གི་ལུང་རྣམས་ནོས། གཏོར་ཁང་དུ་
གསེར་པ་ཐིག་ཞོ་ལོང་གཅིག་རྟེན་དུ་བཙུགས། བསིལ་མ་ཞོ་གང་མཆོད་ཕྲན་



156
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དུ་བགྱིས། བླ་མ་རྣམ་པ་ལ་ཀ་ར། སྨན། རས་སྔོན་ཡུག་གི་འབུལ་བ་སོགས་
ཐུགས་མགུ་བ་ཡང་དག་པ་སྐྱེས་ཏེ། དེ་ནུབ་ས་མིག་ཏུ་ཉལ། སླར་ཡང་ཤིན་ཏུ་
མྱུར་བའི་རྩོལ་བས་ལམ་སྤྱད་ནས། རྟ་ཟླའི་ཚེས་བཅོ་ལྔའི་ནུབ་དཔལ་ལྡན་
སྨན་སྡིངས་སུ་སོག་པོ་ཕུབ་ནས་ཉལ་ལོ། ། དེ་ནས་ཕ་དྲུང་བསྙེགས་འདོད་
བུ། ། དོན་མཐུན་བཞིན་དུ་ཆས་པ་ལས། ། ངམ་རིང་ཞེས་གྲགས་བྱང་ཕྱོགས་
བརྒྱུད། ། ཀ་ལ་ཙཀྲའི་ ཕོ་བྲང་འཁོར། ། ལྷ་ཡི་ལུང་བསྟན་ དུས་ དགེ་
བར། ། མ་འོངས་སྣང་བ་དུ་མའི་སྒོ། ། མངོན་སུམ་ད་ལྟའི་ཡིད་ཤེས་ལ། །
མེ་ལོང་གཟུགས་བརྙན་མིག་འཁྱུད་བཞིན། ། མ་འདྲེས་འཆར་སྒོ་དབག་མེད་
མཐོང་། ། འདི་ཉིད་ལེགས་ཚོགས་བརྒྱ་ཕྲག་གིས། ། བསྐྱེད་བྱེད་ཞིང་ས་
གཤིན་པོ་ཞེས། ། འཁྲུལ་མེད་ཡིད་ཆེས་སྙིང་ནས་ཁུམས། ། ཁྱད་པར་ལྷ་སྲས་
སྦྱིན་ལ་དགའ། ། སྐྱེ་བ་དུ་མའི་མཛའ་བཤེས་ཉིད། །དུས་འདིར་ཙིཏྟ་ཨེ་ཀ་
ཅེས། ། དབུགས་འབྱོན་ངེས་པ་དྲུག་པའོ། ། དེའི་ནང་པར་སྨན་སྡིངས་སུ་
སླེབ་པར་འདུག་ཀྱང་། འབུལ་བ་དེ་བཅུ་བདུན་བླ་མའི་དུས་ཆེན་རང་ལ་བྱུང་
ན་སྙམ་པའི་བསམ་པས་གཅེས་སུ་ཉལ། གནས་ཚང་བ་རྣམས་ལ་ཁྱེད་ཀྱི་
ཕྱོགས་འདི་ནི་ལོ་ཆེན་པ་ཟེར་བའི་བླ་མ་གཅིག་ཡོད་ཚོད་འདུག་པ། དེ་གང་
ནང་བཞུགས། བླ་མ་བཟང་མི་འདྲ་ཇི་འདྲ་ཡིན། ངེད་རྣམ་པས་ཆོས་ཞུར་
ཕྱིན་ན་གནང་ངམ་དྲིས་པས། བླ་མ་བཟང་པོ་ཡིན་ཟེར་གྱི་ནི་འདུག ཐུགས་
ནི་ཤིན་ཏུ་རྩུབ་པ་ཅིག་ཡོད། ཁོང་ལས་ཀྱང་རྩུབ་པའི་སློབ་མ་མངའ་རིས་ཀྱི་སྐུ་
དྲག་པ་ཡིན་ཟེར་བ་ཅིག་ན་ནིང་བྱོན་འདུག་ཟེར། དེ་སྐབས་གསུང་ཆོས་མང་
པོ་གནང་ཟེར་བ་ཐོས། གཞན་བུག་སྒོ་བསྡམས་སྒྲུབ་པ་རང་ལ་རྩེ་གཅིག་ཏུ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།། 157
བཞུགས་ཅེས་གླེང་སླངས་བྱུང་བས། མངའ་རིས་ན་ཡོད་ཟེར་བའི་རྩུབ་པོ་དེ་
ང་ཀ་ཡིན། འདི་རྣམས་ཅིར་འདུག་བྱས། གསེར་རྣམས་བསྟན་ནས་དད་པ་
ལ་བཀོད་དེ། སང་སྔ་བར་ལངས་གཙང་ཁ་ནས་གཡམ་ལེབ་མཐོ་སྐོར་གཅིག་
མཎྜལ་དུ་ཁྱེར་ནས་སྨན་སྡིངས་རི་བོ་རྒྱས་པའི་མགུལ་བར་འཛེགས་ཏེ། བྱིན་
རླབས་ཟིལ་ཆེན་རྒྱས་པའི་ལོ་ཆེན་དང་མཇལ་འཕྲལ། རྡོའི་མཎྜལ་གྱི་སྟེང་དུ་
གསེར་ཞོ་སུམ་ཅུ་སོ་བདུན་བཀོད། གང་གི་མཆོད་རྫས་མའི་གྱེར་དང་བཅས་
ཕྱག་ཏུ་དེངས་པར་བགྱིས་མཚམས། སྔར་ཡང་ཡང་དུ་གསོལ་བ་བཏབ་ཅིང་
ཡིད་ལ་བཅགས་པའི་དུས་ཀྱི་འཁོར་ལོའི་དབང་རྒྱུད་འགྲེལ་མན་ངག་དང་
བཅས་པའི་བཀའ་དྲིན་ཡང་སྐབས་དེར་ཉེ་བར་ཐོབ་ཏེ། དུས་ཀྱི་འཁོར་ལོའི་
སྐུ་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་ཆེན་པོའི་ཞལ་ལེགས་པར་
ཕྱེ་ནས། བྱང་སྒོར་ཕུང་པོ་ཁམས་ཀྱི་དྲི་མ་རགས་པ་སྦྱངས་ནས་སྐུ་རྡོ་རྗེའི་སླད་
དུ་ཆུ་དང་ཅོད་པན་གྱི་དབང་། ལྷོ་སྒོར་ངག་གི་དྲི་མ་རགས་པ་སྦྱངས་ཏེ།
གསུང་རྡོ་རྗེའི་སླད་དུ་དར་དཔྱངས་དང་རྡོ་རྗེ་དྲིལ་བུའི་དབང་། ཤར་སྒོ་ཡིད་
ཀྱི་དྲི་མ་རགས་པ་སྦྱངས་ཏེ་ཐུགས་རྡོ་རྗེའི་སླད་དུ་བརྟུལ་ཞུགས་དང་མིང་གི་
དབང་། ནུབ་སྒོར་འཕོ་བའི་དྲི་མ་རགས་པ་སྦྱངས་ནས་ཡེ་ཤེས་རྡོ་རྗེའི་སླད་དུ་
རྗེས་གནང་གི་དབང་འདོགས་དང་བཅས་པ་སྟེ་བྱིས་པ་འཇུག་པའི་དབང་
བདུན་སྩལ། འོག་མིན་གྱི་སྲིད་པའི་མཐར་ཐུག་པ་འཇིག་རྟེན་པའི་དངོས་གྲུབ་
སྒྲུབ་པ་དང་། སེམས་ཅན་ཐམས་ཅད་ཀྱི་འདྲེན་པ་ཉིད་ཀྱིས་བསོད་ནམས་
དང་ཡེ་ཤེས་ཀྱི་འབྲས་བུ་ཐོབ་པའི་སླད་དུ་བདག་གིས་ལུང་བསྟན་ཞིང་། རྗེས་
སུ་གནང་ངོ་ཞེས་དུས་བསྒོ་ལ་མཐར་ཐུག་གི་བར་དུ་ལེགས་པར་ཞུས་ནས།



158 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སླར་ལུས་ཀྱི་དཀྱིལ་འཁོར་དུ་བུམ་པའི་དབང་། བྷ་གའི་དཀྱིལ་འཁོར་དུ་
གསང་བའི་དབང་། ཀུན་རྫོག་བྱང་ཆུབ་སེམས་ཀྱི་དཀྱིལ་འཁོར་དུ་ཤེས་རབ་
ཡེ་ཤེས་ཀྱི་དབང་དང་འཇིག་རྟེན་པའི་བཞི་པ། དོན་དམ་བྱང་ཆུབ་སེམས་ཀྱི་
དཀྱིལ་འཁོར་དུ་འཇིག་རྟེན་ལས་འདས་པའི་དབང་བཞི་པ་སྟེ་དབང་བཅུ་
གཉིས་ཡོངས་སུ་རྫོགས་པ་དང་། གཞན་དོན་ལ་ལྷག་པར་མངའ་བསྒྱུར་བ་
བདག་པོ་ཆེན་པོའི་དབང་། ངེས་པའི་བསྟན་སོ་སོ་ལ་བཀོད་ནས་གོང་མ་བཞི།
ཚངས་སྐུད་སོགས་སྐུ་གསུང་ཐུགས་ཀྱི་བརྡ་གསུམ་བྱིན་པ་ཉིད་ཀྱིས་རྒྱུད་སྟོན་པ་
པོ་སོགས་སུ་བྱེད་པའི་ཚུལ་རྒྱུད་འགྲེལ་ལས་ཇི་ལྟར་འབྱུང་བའི་ཆོ་ག་དཀྱིལ་
འཁོར་གཞན་གྱིས་ཁ་བསྐངས་ལ་ཅུང་ཟད་ཀྱང་མ་ལྟོས་པར། བདག་སློབ་མའི་
ངེས་པ་དགེ་སློང་གི་རྟེན་གྱིས་དབང་ལས་ཡེ་ཤེས་ཀྱི་ཕྱག་རྒྱ་ལ་བརྟེན་ཏེ། ཁྱད་
པར་དེ་དག་དང་ལྡན་པའི་དབང་བསྐུར་བ། གང་དུ་ཤཱཀྱ་སེང་གེ་མཆོག་གི་
སློབ་མ་ཟླ་བ་བཟང་པོ་ལ་སོགས་པ་ཡོངས་སུ་སྨིན་པར་མཛད་པའི་བགྱི་བ་ཇི་ལྟ་
བ་ཡིད་ཆེས་པ་གསུམ་དང་ལྡན་པའི་གདོད་མའི་རྡོ་རྗེ་འཆང་ཆེན་པོའི་གནས་ལ་
བཀོད་ཅིང་། ནམ་མཁའི་རྡོ་རྗེ་ཞེས་བརྡར་བཞག་པ་ལས་རྗེས་སུ་རིག་པའི་
མཆོག་གི་རྡོ་རྗེ་བཞིའི་རང་བཞིན་མགོན་པོ་ཉིད་ཀྱིས་མ་འདྲེས་པའི་ཡེ་ཤེས་ཆེན་
པོའི་ངོ་བོར་ཆུབ་བཞིན་པ་ཉིད་དུ་ལེགས་པར་ཁོང་དུ་ཚུད་ནས། ཅི་བྱིས་པའི་
སློབ་དཔོན་དག་གིས་བཅོས་མའི་དཀྱིལ་འཁོར་འབའ་ཞིག་ཏུ་བརྗོད་པའི་ཚིག་
ཙམ་གྱིས་སྒྲའི་དབང་བསྐུར་བ་དང་། ཁྱད་པར་མེད་པ་ཉིད་དུ་ག་ལ་སེམས།
དེའི་ཕྱིར་དབང་བསྐུར་འདི་ལྟ་བུ་ཐོབ་པ་ལས་དཀྱིལ་འཁོར་མ་ལུས་པར་དབང་
བསྐུར་བའི་ངེས་ཤེས་ཁྱད་པར་བ་སྙིང་ལ་སྐྱེས་པ་ལ་ཡང་ཐེ་ཚོམ་གྱིས་སྦགས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
159
པར་མ་གྱུར་པའི་སྐལ་པ་བཟང་པོ་རྗེས་སུ་སྐྱེས་པའི་མཐར། བསྡུས་རྒྱུད་བྱང་
ཆུབ་སེམས་དཔའི་འགྲེལ་པ་སྐོར་གསུམ་དང་སྦྱར་བའི་མཐའ་དྲུག་ཚུལ་བཞི་མ་
ལུས་པ་ཕྱེ་བའི་སྟོན་པ་བཞི་ལྡན་གྱི་གོ་བའི་འཚང་སྒྲིབ་མེད་དུ་རྟོགས་ཤིང་།
ཙན་དན་དང་ཙན་དན་གྱི་དྲི་ལྟར་དབྱེར་མི་ཕྱེད་པའི་རྒྱུད་འགྲེལ་གྱི་ངེས་གནས་
ཉིད་ལས་བྱུང་བའི་སྦྱོར་བ་ཡན་ལག་དྲུག་གི་བསྒོམ་བྱ། ཕྱིས་འབྱུང་གི་བསྲེ་
བསླད་སྣ་ཚོགས་སུ་བསྒྱུར་བའི་ཚོང་འདུས་ཀྱི་འོ་མ་ལྟ་བུ་ཉིད་དང་འདྲ་བར་མི་
སྤྱོད་པའི་དབང་བཞི་པའི་དོན་རང་གི་དེ་ཁོ་ན་ཉིད་སྔོན་དུ་གྱུར་ནས་དེ་ཉིད་
གཞན་ལ་འདོམས་པར་མཛད་པས། ཞལ་ནས་བྱུང་བ་རྣ་བའི་ལམ་ལ་བརྒྱུད།
གཉིས་སུ་མེད་པའི་ཡེ་ཤེས་གཅིག་པུ་པ་དེའི་ངོ་བོར་སོན་པའི་དོན་རྒྱུད་སྙིང་ལ་
འཕོས་པའི་ཡིད་ཀྱི་རེ་བ་ཡོངས་སུ་རྫོགས་པར་གྱུར་ཏེ། ས་ལ་སྤྱོད་པའི་འོག་
མིན་གནས། ། སྨན་སྡིངས་རི་བོ་རྒྱས་པའི་མགུལ། ། མགོན་པོ་ཉིད་ཀྱི་བསྟི་
གནས་དེར། ། བྷིཀྵ་རཱུ་པ་རང་གི་ཕ། ། གདོད་མའི་རྡོ་རྗེ་འཆང་ཆེན་
དེས། ། སྒྱུ་འཕྲུལ་དྲ་བའི་ཟློས་གར་མཁན། ། དཔལ་ལྡན་རྒྱུ་སྐར་དཀྱིལ་
འཁོར་ཆེར། ། དབང་བཞིའི་གནས་ལ་ཕྱག་ཁྲིད་སྩལ། ། ཤིན་ཏུ་སད་པ་སད་
པའི་བདག ། ཀུན་ཤས་ཀུན་རིག་དམ་པ་པོ། ། རྣམ་པར་ཤེས་པའི་ཆོས་ཉིད་
འདས། ། ཡེ་ཤེས་གཉིས་མེད་ཚུལ་འཆང་བ། ། རྟོག་མེད་ལྷུན་གྱིས་གྲུབ་པའི་
དཔལ། ། རིས་མེད་དང་པོའི་སངས་རྒྱས་དེར། ། ཡེ་ཤེས་ཞུགས་ལུགས་ཉིད་
དུ་བསྒྲུབས། ། དབུགས་འབྱིན་རྙེད་པ་བདུན་པའོ། ། སླར་འདུས་པ་རིགས་
གསུམ་གྱི་བཀའ་དབང་གནང་བ་ལ། གསེར་ཞོ་རེ་རེའི་མཎྜལ་སོ་སོར་ཕུལ།
རས་ཆུང་སྙན་རྒྱུད་ཀྱི་སྟེང་གོ་རྣམ་པར་གྲོལ་བའི་ཆོས་དྲུག རྗེ་བཙུན་མི་ལས་



160
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཛད་པའི་ཁྲིད་ཡིག་གི་སྟེང་ནས་ཞུས། སྙན་རྒྱུད་རྡོ་རྗེའི་ཚིག་རྐང་། ཏིལླི་
གཞུང་ཆུང་། ཏིལླི་པས་གསུངས་པའི་བསམ་མི་ཁྱབ་གུའི་དོ་ཧ་ལ་ལོ་ཆེན་ཉིད་
ཀྱིས་མཆན་བུ་གནང་བའི་ལུང་དང་བཅས། མདོར་ན་མཁན་ཆེན་རིན་པོ་ཆེ་
ཆོས་གྲུབ་སེང་གེ་ལ་ཇི་ལྟར་གསན་པའི་སྙན་རྒྱུད་རྫོགས་པར་ཐོབ་ཅིང་། ལོ་
ཆེན་ཉིད་ཀྱིས་ས་བཟང་དུ་མཛད་པའི་རིམ་ལྔའི་ཁྲིད་ཡིག་གི་སྟེང་ནས་དམར་
ཁྲིད་ཟུང་དུ་སྦྱར་བའི་གསང་འདུས་རིམ་ལྔ། ཁ་ཆེ་པཎ་ཆེན་གྱིས་ས་པཎ་ལ་
བསྩལ་བའི་སྲོལ་སལ་རྡོ་རྗེའི་ཉེ་ལམ་གྱི་རླུང་སྦྱོར་དམིགས་པ་རྣམས་ལ་མཎྜལ་
གསེར་ཞོ་རེ་རེ་ཕུལ། དེར་ནམ་ཟླའི་སྟབས་མར་ལམ་ཀྱང་སྐུ་འོ་བརྒྱལ་བར་
བྱུང་འདུག་པས་རེ་ཞིག་བཞུགས་པ་གནང་ནས་རྒྱུད་ཀྱི་ལུང་སོགས་ངེད་ལ་
འདོད་ཆོས་འགའ་རེ་དགོས་གསུང་ནན་བསྐྱེད་དཀའ་ཞལ་ལྕི་བར་ཕེབས་ཀྱང་།
ཙན་ཐབས་སུ་ཞུ་ཕུལ་ཏེ་ལོག་ནས་གསེར་ཞོ་གང་གི་མེ་ཏོག་ཕུལ། ཞབས་སྤྱི་
བོར་བླངས་སྨོན་ལམ་བཏབ་ཏེ། ཁས་ཆད་པའི་དུས་སྟེངས་སུ་སླེབ་ལ་རེའི་
བློས་བསྐུལ། ཡར་ལམ་ངམ་རིངས་སུ་ཆོས་རྒྱལ་ཡབ་སྲས་དང་མཇལ་བ་ཙམ་
བྱས། བྱང་ལམ་བརྒྱུད་ཕྱིན་པས་ལམ་ཁ་བ་ཆེ་བ་སོགས་ཤིན་ཏུ་སྦྱོང་བར་བྱུང་
ནའང་། ཉེས་སྐྱོན་ཏིལ་ཙམ་མེད་པར་སྨྲས་པ་བཞིན་ཟླ་བ་གཉིས་པའི་བཅུ་
བདུན་མཆོད་པའི་ཉིན་ཉི་ཚོད་སོར་གང་ལ་སྔ་ཕྱི་མེད་པར་སླེབ། དཔྱིལ་བུ་དེ་
ན་མར་འགྲོ་དུས་ཕ་ནེ་བ་གསུམ་བསྡད་ཡོད་པ་ལ། བཅུ་བདུན་ཉིན་མཆོད་པ་
གཟོབས་ལ་གཤོམས། ང་སླེབ་གདོང་དུ་ཇ་མེ་ཐོངས་པ་གྱིས་བྱས་པ་ལ། ཕ་
ནེས་ཡིད་གཏན་བྱས། བཅུ་བདུན་གྱི་ཞོགས་སྔ་བ་ནས་ལངས། ཁང་པ་བྱི་
དོར་མཆོད་གཤོམ་སོགས་བྱེད་པའི་སྐབས། གྲོགས་རྣམས་ཀྱིས་ཁྲེལ་ཁྲེལ་བྱས།



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
161
ད་ལོ་རི་ཀླུངས་མེད་ཁ་བས་འགགས་པ་ལ་ཐོ་ན་ངམ་རིང་ཙམ་ཨེ་ཕེབས་ཡིན་
ཟེར། ཆས་ཆོད་པའི་སྒང་ཇ་དུད་བུན་ཙམ་ལ་སྒོ་ཙར་སླེབ་པ་ཡིན། ཡར་ལམ་
ན་ཡོད་པའི་འབྲོག་པ་རྣམས་ཀྱིས་གསེར་འབུལ་བ་བྱུང་བ་རྣམས་ལ་མིག་ཀྱང་མ་
བལྟས་པར་རང་དགར་བཞག་པས། འགའ་རེས་ནན་བསྐྱེད་ལག་ཏུ་འཕངས་
བྱུང་དུས་སླར་ཁོ་རང་ལ་འཕངས། དེ་ནས་ཀྱང་ལག་ཏུ་གཏད་བྱུང་བ་ཁ་ཕྱེ་སྟེ་
དཀོན་མཆོག་མཆོད་བྱས། ནམ་མཁའ་ལ་གཏོར་བ་མང་པོ་བྱས་པའི་གཏམ་
ཡོངས་ན་ཁྱབ་ཡོད་ཅིང་། དཔྱིལ་བུར་སླེབ་དུས་སྐོལ་ཇ་བཟང་བ་ཉེག་དྲུག་
བདུན་ཙམ་དང་། ཕ་ནེ་ལ་བྱིན་རྒྱུར་གོས་ཅིག་མ་གཏོགས། དར་ཁ་གང་ངམ།
གསེར་བསེ་གཅིག་མེད་པ་ཀུན་ལ་གསལ། དེ་ནས་དབུ་ལེགས་བྱམས་པ་གླིང་
དུ་ཞག་འགའ་ངལ་བསོས་ཏེ་བློ་བོ་ནང་དུ་ཕྱིན། དེ་ལོའང་ས་གའི་དུས་ཆེན་ལ་
བསྙེན་བསྐུར་ཡང་དག་གི་ཞབས་ཏོག་བགྱིས་ནས། བར་བོང་གི་བྲག་དམར་
ཆོས་སྡེའི་ལྷ་ཁང་གི་རབ་གནས་ལ་འབོད་མི་རྐང་བཙུགས་བྱུང་བས་ཕྱིན་ཏེ་རབ་
གནས་ལེགས་པར་བགྱིས། དེར་འདུས་རྣམས་ལ་ནི་གུ་སོགས་འདོད་ཆོས་ཀྱི་རེ་
བ་རྫོགས་པར་བྱས་སྐབས། འབུལ་བ་ལ་བྱུང་བའི་ཟངས་རྣམས་ལྷ་ཁང་གི་
ཀུན་རར་བསགས་པས་མི་གཤོང་བ་ཙམ་ཞིག་བྱུང་བ། དེར་འཚོགས་པའི་དགེ་
འདུན་རྣམས་ལ་མའི་དོན་ལ་ལྟོས་མེད་དུ་ཕུལ་ནས་བསྔོ་བས་རྒྱས་བཏབ། དེ་
དུས་ཛོ་ཀི་ཅིག་ཡོད་པ་སྙིང་ཧ་ལས་ནས་བརྒྱལ་བ་ལྟ་བུ་བྱུང་། དེར་དངོས་པོ་
སོ་གཅིག་མ་འདྲེས་པ་བྱས་ནས་སླར་ལོག་གནམ་སྟེངས་སུ་བསྡད། དཔྱིད་སོས་
ནས་དབྱར་སྨད་བར་སོས་དལ་ཅིང་བག་ཕེབས་པ་རང་བྱུང་དུས་དེར་གོང་ནས་
ནམ་མཁའ་རིན་ཆེན་སྐྱར་སྐྱ་རྫོང་དུ་ཁྲི་དམག་དང་བཅས་ཕེབས་བྱུང་བའི་ཕྱག་



162
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཕྱིར་བཀྲིས། ཤོག་གསུང་བའི་བཀའ་སྩལ་ཕེབས་བྱུང་ནའང་། ཆར་ཆུ་ཆེས་
རྐྱེན་ཕྲན་བུ་འགའ་ལ་བརྟེན་ཅུང་མ་ཐོན། གོང་ནས་ཀྱི་ཆིབས་ཁ་ཤར་ཕྱོགས་
ལ་བསྒྱུར་རྗེས། རང་ལས་ཀྱི་རྟོད་ཕུར་མའི་མཆིང་བ་ནི་གྲོལ། གཞན་ངོ་
བསྲུང་འཕྲེང་ཆ་ནི་ཤིག་ཙམ་ཡང་མེད་པས། ལོ་ཆེན་དགོངས་དབྱིངས་སྒྲུབ་པ་
དང་། བླ་མ་འགའ་རེ་དང་མཇལ་བ། གནས་སྐོར་ལྷག་མ་རྣམས་བགྱིད་པ་ལ་
ཟླ་བ་དགུ་པའི་དགུ་མཆོད་ཉིན་དཔོན་སློབ་གསུམ་གྱིས་ཤར་ཕྱོགས་ལ་ཡོངས་ཏེ།
ཐོག་མར་རིན་ཆེན་དཀོན་མཆོག་དཔལ་བཟང་པའི་དྲུང་དང་མཇལ། གསེར་
ཞོ་གང་གི་རྙེད་པ་ཕུལ། ཚེ་རྟ་བསྒྲགས་པའི་དབང་བསྐུར་ཞུས། ཕར་ཡང་
གྲུབ་རྒྱལ་མའི་ཚེ་དབང་ཞིག་ཕུལ། ནུབ་ཅིག་ས་དེར་ཉལ་བས། གསུང་ལས།
ན་ནིང་ངེད་རྣམ་པས་ཕུལ་བའི་གསེར་ནི་གཅིག་ཀྱང་མ་བསྣམས། ད་ལོ་
ཚོགས་བསོག་བྱས་པའི་རྗེ་དྲུང་རང་གི་སྐུ་སྐལ་ཡིན་གསུང་། རྟེན་ཁབས་
བཟང་པ་ཅིག གསེར་ཞོ་གསུམ། ཕྱག་དྲིལ་ཅིག གསོལ་དཀར་གཅིག་
རྣམས་བསྩལ་མཚམས། རིམ་གྱིས་བརྒྱུད་ནས་རི་བོ་ཆེའི་མདུན་དུ་སླེབ་པས།
རྡོ་ཁྲལ་ལེན་མིས་མིག་ཐུབ་བྱས། ངེད་དཔོན་སློབ་ལྔ་ལ་རས་སྔོན་བསྒྲིལ་མ་
གཅིག ཏིང་ཤགས་ཅིག དྲིལ་བུ་གཅིག་རྣམས་སྤྲད་ཀྱང་གཏོང་འདོད་པོ་
རང་མ་བྱུང་བའི་ལན། ཡར་ལམ་བཏྭ་ཧོ་ཞུས་ནས་འབྲུ་གཅིག་ཀྱང་མ་བྱིན་
པས་སྙིང་ཚིམ་པར་བྱུང་། དེ་ནས་ངམ་རིངས་ཆོས་ཀྱི་རྒྱལ་པོའི་མདུན་སར་
བདེ་བར་སླེབ། རིགས་ལྡན་མིའི་དབང་པོ་ཡབ་སྲས། དཔོན་ས་བདག་ཆེན་
མ་ཡུམ་སྲས་རྣམས་ དང་མཇལ་ཏེ། སྨན་ སྡིངས་སུ་ ལོ་ཆེན་དྲུང་དུ་སླེབ།
གསེར་ཞོ་བཅུ་གསུམ་གྱི་མཎྜལ། བསིལ་སྙན་བཟང་བ་ཅིག རྒྱ་བུམ་གཅིག་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
163
རྟེན་ཁེབས་ཟུར་བསྒྲིགས་སྒོ་ཚད་མ་གཅིག་རྣམས་ཕུལ། ཉི་མ་གསུམ་ཞབས་
དྲུང་དུ་ངལ་བསོ་བགྱིས་ཏེ་སླར་ཤར་ལ་འོངས་པས། དཔལ་རྡོར་སྔར་ཤངས་
སུཁྱུང་པོའི་བྲིས་ཐང་ཆེན་མོ་ཕལ་ཐོག་གཉིས་ཡོད་ངེས་དང་། སོར་ཐོག་གི་
རྒྱུད་སྡེ་ ལྔའི་བྲིས་ ཐང་ ཐོག་ཚད་མ་ གཉིས་ ཀྱི་ དཔེ་ལེན་ ལ་ བརྫངས་ པས།
མཆོག་དཔལ་རབ་རྒྱས་གྲོགས་མཆེད་པས་བཞེངས་གྲུབ་ནས་ཡར་ཡོངས་པ་
དང་ཕྲད་རྗེས་ཁྲག་སྣར་ཕྱིན་པས། རིན་པོ་ཆེ་འཕགས་ཆེན་དང་མཇལ་གསེར་
ཞོ་གསུམ་གྱི་མཎྜལ་ཕུལ། དེ་དང་སླར་ལོག་མོན་འགྲོ་བསྒྲགས་པར་ཞག་བཅུ་
བཅག་མལ་བྱས་པའི་རིང་། ཚེ་དབང་ལྷ་དགུ སྒྱུ་ལམ། ལམ་ཟབ་ཕྱི་ནང་།
བླ་མ་རིན་འབྱུང་གི་ཞལ་ཤེས་ཁྱད་པར་ཅན། རིགས་ལྔ་བླ་སྒྲུབ། བིར་
བསྲུངས་རྣལ་འབྱོར་མ། གཅེས་བསྡུས་ནས་གསུངས་པའི་རྩ་དབུ་མ་ལུགས་
གཉིས་ཀྱི་དམིགས་པ། མགོན་པོ་ལྕམ་དྲལ་རྣམས་ཞུས་ནས་གྲྭ་ཚང་ཆེན་མོར།
མེས་དྲང་སྲོང་ཆེན་པོའི་དྲུང་དུ་ཚེ་དབང་ལྷ་དགུ། ཀུན་མཁྱེན་ཆེན་པོ་ནམ་
བསོད་པའི་བསླབ་བྱ་ཆེན་མོའི་རྩ་ལུང་ཞུས། ནུབ་གཅིག་ཉལ་བས་དགྱེས་པ་
རབ་ཀྱི་མཐར་ཕྱིན། ངེད་ལ་ཁྱེད་འདྲ་བའི་ཚ་བོ་འབྱོར་པ་ཤིན་ཏུ་བཟང་
ནའང་། བུ་དང་ཚ་བོ་གཉིས་ཀ་ཙཀྲ་མེའི་འཁོར་ལོ་ཐོགས་པའི་ཧུར་ཐུམ་ཕཊ་
གཉིས་ཀ་འདུག ཨ་ཕོ་རྒན་པོའི་གྲོས་ལ་ཉན་ན་ལོ་ཆེན་པས་ཁྲིད་བསྐྱངས།
སྐུ་མདུན་རྒྱུད་འགྲེལ་གྱི་བཤད་གྲྭ་ཞིག་བཙུགས་ན། ངེས་དོན་གྱི་བསྟན་པ་ཉི་
མ་ཤར་བ་ལྟ་བུའི་བཤད་ སྒྲུབ་ཆུ་ བོ་ གཉིས་ འདུས་ཞིག་ཡོང་བ་འདུག་སྟེ།
སེམས་ཅན་པའི་སྐུ་བསོད་ལ་ཅི་སྲིད་དམ་གསུང་ཞིང་ཐུགས་ཕབ་པའི་བསླབ་བྱ་
བཀའ་བཀོད་དུ་མ་མཛད་རྗེས། ཨོ་རྒྱན་རྫོང་བར་སྐྱེལ་མི་གནང་བ་སླར་སློག



164
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ངེད་རང་དཔོན་སློབ་པས་སྟག་ལུང་སྣ་དཀར་དུ། ཆོས་རྗེ་ཐོགས་མེད་གསུམ་
པའི་དྲུང་དུ་ཞག་གསུམ་བསྡད་ནས། མཐོང་སྨོན་དུ་ཕྱིན། ཐོག་མར་ཕ་རིན་
པོ་ཆེ་ཏྲེ་བོ་དང་མཇལ། གསེར་སྲང་གང་གི་ཕྱག་རྟེན་ཕུལ་ཞིང་། དགྱེས་པའི་
ཞལ་འཛུམ་ཡར་ངོའི་ཟླ་བ་ལྟ་བུའི་ངང་ནས། བདག་ལ་ཁྱེད་ཀྱི་ཡུམ་བརྩེ་
དུངས་ཅན་དེ་ཐེགས་འདུག་ཟེར་བ་ཐོས་པས་སྨོན་ལམ་ཡང་དག་པར་བགྱིས་
གསུང་བའི་བཀའ་ལུང་ཡིད་ལ་འབབ་པ་ལྷུག་པ་སྩལ། རང་ཡང་སེམས་ངོ་
སྤྲད་པའི་དྲིན་ཅན་རྗེ་ལ་ཡིད་བརྟས་པའི་གུས་པས་སྔར་བས་ཀྱང་ཆེས་ཆེར་
འཕེལ་བའི་ངང་ནས་ཀརྨ་པས་སྒར་དུ་འབོད་མི་གནང་བྱུང་བས། འཕྲལ་
ཞབས་དྲུང་དུ་ཕྱིན། གསེར་ཞོ་བདུན་མཎྜལ་དུ་ཕུལ། གདན་གཅིག་བཏིངས་
འདུག་ཀྱང་ས་བརྗེན་རང་ལ་བསྡད་མཚམས། ཅོ་འདྲི་མང་དུ་གནང་གི་འདུག་
པས། དེ་ལས་འུད་ཆེ་བའི་ཅོ་འདྲི་མང་བ་ཞིག་ཕུལ། ཆོས་འབྲེལ་དུ་མ་ཎིའི་
ལུང་ཞིག་ཞུས་པས། ལུས་སྤྱན་རས་གཟིགས་སུ་གསལ་བ། ངག་མ་ཎིར་
གསལ་བ། སེམས་སྙིང་རྗེར་གསལ་བ་གྱིས་གསུང་བ་ཞིག་ཐོས། སྒར་ལ་སྡོད་
གསུང་བའི་བཀའ་ཞལ་དུ་བཏབ་ནས་ཕྱི་ཕྱག་ཕུལ་བས། གསེར་དངུལ་ལས་
གྲུབ་པའི་མན་སྐོར་གཡུའི་ཕྲ་བཏབ་པ། ཤིན་ཏུ་བཟོ་ཁྱད་ཡོད་པ་ཞིག་གནང་།
འདིའི་ནང་ན་གྲུབ་ཆེན་ཏིལླི་པ་ནས་ཁོ་བོའི་ཡོངས་སུ་འཛིན་པའི་འདྲེན་པ་ཆེན་
པོ་སངས་རྒྱས་གཉན་པའི་བར་གྱི་བྱིན་རླབས་མ་ལུས་པ་ཡོད་གསུང་བའི་བཀའ་
བསྩལ་དངོས་སུ་ཕེབས། དེ་ནས་བརྩེད་གདོང་དུ་དཔལ་ས་སྐྱ་པ་ངག་གི་
དབང་པོའི་དྲུང་མཇལ་བ་ལ་ ཕྱིན། གསེར་ཞོ་ གསུམ་ ཕྱག་ རྟེན་ ཏུ་ བགྱིས།
ངེད་རང་སྤྱི་འགྲོར་འཇམ་དབྱངས་བླ་མའི་རྣལ་འབྱོར། ཆོས་རྒྱལ་མའི་ལུང་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
165
དང་བཅས་པ། གཅིག་བུ་ལ་ཚེ་འཕེལ་དཀར་པོའི་བྱིན་རླབས་བཀའ་འགྲེལ་དུ་
ཐུགས་རྗེས་གཟུང་ཞིང་ལམ་འགོར་མེད་པར་གྲྭ་ཐང་གནས་སུ་སླེབ། བྱམས་པ་
གླིང་གི་ལྷ་ཁང་སོ་སོ། མཆོད་རྟེན་ཆེན་པོ། ཚོག་བྱི་རྫིང་པའི་ཕྱག་གི་ཁྱུང་པོའི་
ཐུགས་སོགས་རྟེན་མཇལ་ཞིབ་ལེན་བྱས། རྗེ་དབོན་པད་དཀར་བ་ལ་ཁོང་པ་
རང་ལ་ཕྱག་འཇལ་གསེར་ཞོ་གང་། ལོ་ཆེན་རིན་པོ་ཆེའི་དྲུང་གི་དངུལ་གདུང་
གི་དཀར་མེ་གསེར་ཞོ་གསུམ་ཕུལ། སྒྲ་མཚམས་སྦྱོར་ཙམ་ཞིག་བཏང་ནས་སླར་
ལོག་ཕ་རིན་པོ་ཆེ་བསྙགས་མཐོང་སྨོན་དུ་སླེབ། ཚེ་རྟ་ནག་རྒྱ་ཕག་གསུམ་
རྣམས་ཀྱི་དབང་བཀའ། ཕག་མོ་ལྷ་ཁྲིད། ཀ་དཔེ་དང་
། ཟབ་མོ་ནང་དོན་
རྩ་འགྲེལ་གྱི་ལུང་། ཁྱད་པར་གྲུབ་ཐོབ་བརྒྱད་ཅུའི་བྱིན་རླབས་ལེགས་པར་
ཐོབ་པས། བླ་མ་གྲུབ་ཐོབ་དེ་དག་དང་མཇལ་ཡང་། གནང་རྒྱུའི་ཆོས་ཡི་གེ་
མེད་པ་སྙིང་པོ་དོན་གྱི་ཡས་བབས་འདི་ཉིད་ཁོ་ནར་འདུག་གོ་སྙམ་པའི་ངེས་
ཤེས་གཏིང་ནས་འདྲོངས། དེར་གསེར་ཞོ་གསུམ་གྱི་མཎྜལ། མི་དབང་ཆོས་ཀྱི་
རྒྱལ་པོ་ཆེན་པོས་བསྩལ་བའི་ཇ་ཅུ དར་ཡུག སྤོས་ཆག ཁ་བཏགས་རྣམས་
ཕུལ། རྗེ་དྲུང་ཀརྨ་པ་ཉུལ་རྒྱལ་ཁང་ན་གདན་ཆགས་འདུག་པའི་དྲུང་། ཀུན་
སྤངས་རིན་པོ་ཆེ་དང་ལྷན་དུ་གསེར་ཞོ་གང་གི་ཕྱག་རྟེན་ཁྱེར་མཇལ་དུ་ཕྱིན་
པས། བྱིན་དང་མི་མཇལ་བའི་ཐུགས་དམ་མ་གྲོལ་གོང་ཞབས་དྲུང་དུ་འབྱོར།
སྔར་དང་མི་འདྲ་བར་བཀའ་ཞལ་འགྲེལ་ཆགས་ཡིད་ལ་འབབ་པ་གནང་ཞིང་།
གསུང་ཆོས་ འདྲའི་ བཞེད་ཡོད་ ཀྱང་ སྔར་ གྱི་མ་ ཎིའི་ ལུང་དེ་ ལས་ མ་ ཐོབ།
མཐོང་སྨོན་དུ་སྡོད་རིན་ཞབས་དྲུང་ཀུན་སྤངས་པས་གཙོ་མཛད། མཆེད་པོ་
རྣམས་དང་། སྡེ་པའི་གསོལ་གཟིམས། སྤྲུལ་སྐུ་སྨན་ཐང་པ་སོགས་དུ་མ་ལ་



166
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྒྱུད་འགྲེལ་གྱི་ལུང་། སྐྱེས་རབ་ནང་སྟག་རྒྱུད་གསུམ་གྱི་ལུང་། མཆོག་མི་
འགྱུར་གྱི་བཤད་པ། ཚེ་དབང་བརྒྱ་རྩ་ལན་གྲངས་དུ་མ། རྟ་མགྲིན་ཡང་
གསང་ཁྲོས་པའི་དབང་། བེག་གདོང་གི་རྗེས་གནང་། གྱིང་ལྔ་གཟའ་གདོང་
ལྕམ་དྲལ་གྱི་སྲོག་དབང་། བདེ་མཆོག་ལཱུ་དྲིལ་ནག་གསུམ་གྱི་དབང་། མཁའ་
སྤྱོད་མའི་བྱིན་རླབས་སོགས་ཟུར་ཆོས། ཕ་རིན་པོ་ཆེའི་ཐུགས་དམ་མ་གྲོལ་
བར་དུ་འཇུར་བར་བགྱིས་ཏེ། བཀའ་འགྲོལ་ཞུས། སྟག་ལུང་ནས་འབོད་མི་
དང་ལྷན་དུ་སྣ་དཀར་དུ་སླེབ། ཞག་བཅོ་ལྔ་ཙམ་གྱི་རིང་ཉིན་མཚན་ངོ་མི་ཤེས་
པའི་ཆོས་འཆད། གཙོ་བོར་རྒྱལ་སྲས་ཆོས་རྫོང་པ་ནས་བརྒྱུད་པའི་བསྙུང་
གནས་དང་། བློ་སྦྱོང་བཀའ་བབས་བཞི་ལྡན་ཉིད་ཚོགས་ཆོས་སུ་བགྱིས།
ཟུར་དུ་དྲུང་རས་ཆེན་པས་གཙོ་མཛད་ལ་གྲུབ་ཐོབ་བརྒྱད་བཅུའི་བྱིན་རླབས་
ཀྱིས་མཚོན་པའི་དབང་ལུང་གྲངས་ལས་འདས་པ། ནི་གུའི་མགྱོགས་ ཁྲིད་
བཟླས་པ་ཚར་བདུན་ཙམ་བགྱིས། ནེ་སེར་དུ་དྲུང་ཤེར་ཕྱིན་མ་ལ་ཀར་ལུགས་
ཀྱི་ཕག་མོ་ལྷ་ལྔའི་དབང་ཆོས་འགྲེལ་དུ་ཕུལ་ཞིང་། བདག་གིས་ཀྱང་དེ་ཉིད་ཀ་
བཀའ་འགྲེལ་དུ་ཞུས། བསམ་གྲུབ་རྩེར་ཕ་རིན་པོ་ཆེའི་ཞབས་ལ་བཏུད་བཅག་
མལ་བགྱིས་ནས། དཔལ་སྣར་ཐང་གི་མེས་དབོན་རྣམས་དང་མཇལ། བདེ་
མཆོག་ནག་པོ་པ་དབང་འགའ་ཕུལ་མཚམས། ཨེ་ཝཾ་དུ་ཕྱིན་ཆོས་རྗེ་གདན་ས་
པའི་དྲུང་དུ། བཀའི་འགྲེལ་པར་བླ་མ་གོང་མའི་དབང་ཁང་དེར་ཚེ་དབང་ལྷ་
དགུམ་ཞིག་ཞུས། དར་ཁ་ཆེན་སུམ་ཅུ་ལྷག་ཙམ། རས་ཡུག་ཁ་བཅོ་བརྒྱད་
ཡོད་པ་གཅིག་གི་སྣ་དྲངས། རས་ཡུག་དྲུག ཕྱག་གསེར་ཞོ་གང་རྣམས་ཕུལ།
དགེ་སྡིངས་སུ་དཔལ་ས་སྐྱ་པ་གཞི་ཐོག་པའི་དྲུང་དུ་ཚེ་དབང་ལྷ་དགུའི་བཀའ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
167
འགྲེལ་ཞུས། རིན་པོ་ཆེ་འཕགས་ཆེན་པ་ཡང་དག་གདན་ཆགས་འདུག་པ་ལ་
མགོན་པོའི་ནང་ཁྲིད། ཆོས་རྗེ་སྤྱན་ཚབ་པས་ཟིན་བྲིས་མཛད་པ་དེའི་ལུང་
དང་། དཀར་བདུད་ཀྱི་རྗེས་སྣང་ཙམ་ཐོབ། དཔོན་སློབ་གཉིས་ཀའི་དྲུང་
གསེར་ཞོ་རེའི་མཎྜལ་ཡང་ཕུལ། གདུང་བརྒྱུད་རིན་པོ་ཆེའི་ཞབས་དྲུང་ནས་
ཤིན་དུ་ཐུགས་འདྲེ་བའི་བཀའ་དྲིན་བསྩལ་ཞིང་། སླར་མྱུར་དུ་འཁོར་ཤོག་
གསུང་བ་དང་། ཞལ་མཁྱེན་གྱི་རྣམ་པས། སྤོས་ཤེལ་ལས་གྲུབ་པའི་ཐུབ་པའི་
སྐུ་གཅིག་དང་། ཁ་ཆེ། གུར་གུམ། ཁྱི་ལ་ཝ་རི་ཁུངས་མ། གཞན་ཛོ་ཀིའི་
སྨན་ཁྱད་པར་ཅན་ནེ་ཙོ་དང་བཅས་པ་བསྣམས་ཕེབས་དགོས་གསུང་། མཉེས་
མཉེས་དཔག་མེད་མཛད་ཅིང་། སླར་བོ་དོང་ཨེའི་ཆོས་གྲྭ་མཇལ། ས་ལུང་དུ་
ཕྱིན། མཁན་ཆེན་རིན་པོ་ཆེས་གཙོ་མཛད། ཞལ་ངོ་རྣམས་ལ་ཚེ་རྟ་བསྒྲགས་
མའི་དབང་ཕུལ་བའི་ནུབ། སྨྱོན་མེད་དུ་རྟ་མགོ་ཤིན་དུ་གསལ་བ་མེ་ལོང་གི་
གཟུགས་བརྙན་ལྟ་བུའི་མཚན་མ་བཟང་པོ་བྱུང་། དེ་མཚམས་དཔལ་ལྡན་
འབྲས་སྤུངས་ཀྱི་དགོན་པར་པཎ་ཆེན་རིན་པོ་ཆེའི་དྲུང་དུ་བསྙེགས། ཐོགས་
མར་ཚེ་དབང་རྡུལ་ཚོན་གྱི་དཀྱིལ་འཁོར་ལ་བརྟེན་པའི་དུས་ཀྱི་འཁོར་ལོའི་
དབང་རྫོགས་པ། འཁོར་ལོ་སྡོམ་ཆེན་རས་བྲིས་མ། རྡོ་རྗེ་ཤུགས་ཀྱི་རྗེས་
གནང་། ཁྱུང་འདྲའི་བསྒོམ་ལུང་། ཆོས་ཀྱི་རྒྱལ་པོ་རྣམ་རྒྱལ་གྲགས་བཟང་
གིས་མཛད་པའི་ཡིག་ལུང་མཐའ་དག་ཞུ་བ་ལ་ཟླ་ཕྱེད་བསྡད། གསེར་ཞོ་གང་
གི་མཎྜལ་མཚོན་དོན་དུ་བྱས། དེ་ལས་གཞན་བཀའ་དབང་རེ་རེ་བཞིན་གོས་
དར་གན་སྤོས། རས་ཡུག་སོགས་འབུལ་བ་སྣ་མ་ཆད་ཙམ་ཕུལ། བཅོ་ལྔའི་
ཉིན་དབང་གི་དངོས་གཞི་ཐོབ་པའི་ནུབ་གཟའ་འཛིན་མ་གྲོལ་བར། ཁྱུང་



168
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདྲའི་བཟླས་པ་བརྩེ་གཅིག་ཏུ་བྱས་ནས། སླར་སྨན་སྡིངས་རི་བོ་རྒྱས་པའི་
མགུལ་དུ་ཕྱིན། ལོ་ཆེན་དྲུང་གི་དགོངས་པ་ལྟར་རྒྱུད་ལུང་དང་ནི་གུའི་དབུ་
བཙུགས། ལྷུན་སྡིངས་ཀྱི་བར་ཞག་བཞི་བཅུ་ཙམ་གྱི་རིང་ལ། ནི་གུའི་དབང་
བཀའ་ཉེར་ལྔ། སྤྱན་རས་གཟིགས་འགྲོ་འདུལ་སོགས་བཀའ་དབང་མང་བར་
ཕུལ། ངེད་རང་གིས་དུས་འཁོར་དང་། གསང་འདུས་ཀྱི་ཆོ་གའི་ལྷག རྒྱ་
གཞུང་ཐ་དད་ཀྱི་ལུང་། སྒྲོན་གསལ་ གྱི་ རྒྱན་བདུན་སོགས་ ལ་ཞིབ་བཤད།
གྲོལ་ཐིག ཡི་གེ་བཞི་པ། ཁྲིད་ཁ་བརྒྱ་རྩའི་ཁ་བསྐོངས་བཀྲ་ཤིས་གྲངས་ཀྱི་
མཐའ་བསྟེན་མིང་བཀྲ་བཟང་བར་འདུག་པས། སེམས་ཁྲིད་ཡིད་བཞིན་ནོར་
བུ་ཞུས་ཏེ། འདི་ཉིད་ལོ་ཆེན་དྲུང་གིས་བསྒོམ་གསན་པའི་ཐོག་མ་རང་ཡིན་
གསུང་ངོ་། དགོན་གསར་བླ་མ་རྟོགས་ལྡན་པ་ནས། སྙན་རྒྱུད་བདེ་མཆོག་གི་
དཀྱིལ་ཐང་དབང་ཙམ་གཡར་ནས། དབང་བཀའ་རྣམས་ལེགས་པར་ཐོབ་
པས། སྔར་གྱི་རས་ཆུང་སྙན་བརྒྱུད་ཁ་ཚང་བའི་ཡིད་བདེ་སྐྱེས། ཞུ་བན་སྤྱན་
གཅིག་པ་ལས་བཀྲ་དུམ་པའི་ཕ་ཆོས། གཞན་དུ་བཙལ་བས་གཏན་མ་རྙེད་
པའི་རྟ་མགྲིན་དྲེགས་པའི་དབང་ལུང་། ཙཎྜའི་སྲོག་དབང་ཡང་གནས་དེ་ཀར་
ཞུས། སྐབས་དེར་ཟླ་གཅིག་ལ་གདན་གཅིག་ལས་མ་གཡོས་པའི་ཚོགས་འཁོར་
བཞི་བཅུ་ཞེ་ལྔ་བྱུང་ཞིང་ཆོས་བྲོ་དང་མགུར་མས་གཟིགས་ཁང་འདེགས་པ་འདྲ་
བ་རྒྱུན་མར་མཛད་ཀྱང་། ཚོགས་ལྷག་གཏོང་རྒྱུ་ནི་ཆེར་མ་བྱུང་། དེ་རྗེས་བྱིན་
རླབས་ཟིལ་ཆེན་རྒྱས་པའི་ལོ་ཆེན་བཀའ་དྲིན་འཁོར་མེད་དེས། བརྩེ་བའི་སྤྱན་
ཆབ་གཡོ་བ་དང་བཅས་པའི་སྐྱེལ་ཐུང་གནང་། ཞབས་དབང་བདག་གི་སྐལ་
བས་བཀར་ཏེ་ཐོབ་པའི་ལས་འཕྲོ་མི་འདུག་པ་ནས། ཞབས་འོག་གི་ས་བརྡུལ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
169
ཅུང་ཟད་མགོ་ལ་བཞག ལྷག་པར་འཁྲེང་བཞིན་དུ། འཕྲབས་བྱང་དུ་འབོད་
མི་རྐང་ གཏད་ནན་བསྐྱེད་བྱུང་ནས། འགྲོ་མི་འདོད་བཞིན་ དུ་ ཕྱིན་པས།
མགྲོན་གྱིས་མ་འཚེང་པའི། ཡོར་ལམ་གྱི་བསྐོལ་ཇ་ལ་དམིགས་པའི་ཇ་རྡུམ་ཆེ་
བ་རང་ཅིག་ཡོད་པ་དེ་བོར། དེས་མ་ཆོག་པར་སྒྲོ་བཏགས་ཀྱི་ཀུ་ཅོས་ལུང་པ་
བཀངས། དེས་མ་ཁེགས་པར་སྡུག་གཤིས་ངན་པར་ཐག་བཅད་ནས་སྐུ་ཆགས་
གང་ཡོད་ཐམས་ཅད་དུས་ལན་གཅིག་ལ་བཏོལ་བ་ཞིག་བྱུང་། དེ་ནུབ་ཕོ་བྲང་
མཇལ་ནས་ཁང་གསར་གྱི་བར་སྤེལ་ཉལ་ཏེ། རྗོད་ལ་བརྒྱུད་ནས། རིགས་
ལྡན་ཆོས་ཀྱི་རྒྱལ་པོ་ཡབ་སྲས་ཀྱི་དྲུང་དུ། ངེས་དོན་རྒྱ་མཚོའི་དབུ་ཞབས་མ་
ལུས་པ་ལ་རེ་རེ་ནས་དྲིས་མལ་གནང་བའི་ལན། རང་བློས་གང་སྤོབས་གསོལ་
རྟིང་མའི་རིང་ལ་རྫོགས་པར་ཞུས་ཤིང་། དྲུང་ཇོ་གདན་པས་དབུ་མཛད།
གོང་གི་གསོལ་གཟིམས་རགས་བསྡུས་ལ་བཀའ་བཞིན་འདོད་ཆོས་མང་བར་
བགྱིས་ཤིང་
། ཐུབ་ཆེན་རབ་གནས་སོགས་ལེགས་ཚོགས་རྒྱ་ཆེར་སྤེལ་བའི་
གནང་སྦྱིན། དཀར་ཡོལ། སྤོས་ཆག གསེར་རྣམས་ལོ་ཆེན་དྲུང་འབུལ་མི་
བརྫངས། ཐུབ་པ་ལ་དར་ཡུག་གཅིག་དང་། ཁ་བཅུ་བཞི་དུས་འཁོར་ལ་སྙན་
དར་ཕུལ་རྗེས། རྒྱུ་གཟེར་ཆབ་ཞུགས་ཀྱི་ཕྱག་ཕྱིར་བཀྲིས། ཀུན་དྲིལ་ཡབ་
སྲས་དྲུང་དུ་ཟླ་གཅིག་ཙམ་བསྡད་ནས་སྐྱེ་ཡུལ་ལ་ཕྱིན་པས། སྔར་བཤད་པའི་
རྨི་ལམ་གྱི་མཚན་མ་བསླུ་བ་མེད་པ་བདེན་དོན་མངོན་སུམ་དུ་གཟིགས་གསལ་
ཕེབས་འདུག་ཅིང་། རྒྱུ་གཟེར་ཟློས་གར་གྱི་བསྟན་བཅོས་སྤེལ་བ་དེ། མ་
འོངས་ལུང་བསྟན་དུ་བསམ་ཤེས་ཀྱིས་དཔྱད་ན་མཚོན་ པ་ཞིག་བྱུང་འདུག
དེར་ཟླ་བ་དགུའི་རིང་རྒྱུད་མན་ངག་བསྒྲགས་པའི་ཆོས་འཆད་དང་། དབྱར་



170
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རིངས་ནི་གུ་བཟླས་པ་ལན་བཅུ་བདུན་ཙམ་མི་རྟག་སྐྱོ་ཤས་ཀྱིས་བསྐུལ་ནས་རང་
གཞན་ཀུན་ལ་སྨིན་པར་བགྱིས། བྲག་སྟེངས་སུ་མཚམས་ཞག་བདུན་མའི་སྤྱད་
ཆ་ཤིན་དུ་དམ་པའི་རིང་། སྔར་རང་ལོ་ཉེར་གཉིས་པ་ལ། གནས་དེ་ཉིད་དུ་
རྣམ་སྲས་རྟ་བདག་བརྒྱད་ཀྱི་མཚན་མ་གསལ་པོར་མཐོང་བའི་དུས། གཡོན་
ཕྱོགས་ཀྱི་སྟེངས་ཐད་ལ་འདུག་པའི་གནོད་སྦྱིན་ཨ་པ་ར་ཛི་ཏའི་གཟུགས་ཤིན་དུ་
གསལ་བ་རབ་ཀྱི་མཐར་ཕྱིན་པ་ཅིག་ཇ་ཕོར་ལ་བྱུང་བ་ཡོངས་ཀྱི་མིག་ལམ་ལ་
ཕེབས། སླར་ལོག་ནས་ཡོངས་དུས་རྒྱལ་ཐང་ཆུ་བཟངས་སུ་གཏོར་གསོས་རྒྱས་
པ། སྙན་དར་གསེར་མཆོད་རྣམས་བརྫངས། ཟུ་ལུང་དུ་སྔགས་གཞོན་གཅིག་
ལ་གསོལ་མཆོད་ཀྱི་ལག་ལེན་བསླབས་ཤིང་སྤོས་ཤེལ་སོགས་སྟེར་སྦྱིན་ཡང་དག་
བྱས་ནས་ངམ་རིངས་ལ་བརྒྱུད། དགུན་ཚའི་ཇོ་བོའི་དྲུང་ན་ལོ་ཆེན་དཔོན་
སློབ་བཀའ་གྱུར་རོ་ཅོག་གཟིགས་ཏོག་གནང་བའི་དྲུང་དུ་སླེབ། གསེར་བསྲང་
གང་། དར་ཁ་གསུམ་སྦྲེལ། དོ་སྦྲུལ། ཁ་རྐྱང་རེ་རེ་ངེད་རང་དཔོན་སློབ་
ཀུན་གྱིས་སོ་སོ་ནས་ཕྱག་མཇལ་དུ་བགྱིས་ནས་དགོན་སར་དུ་པཎ་ཆེན་རིན་པོ་
ཆེའི་དྲུང་ཡང་མཇལ་མཚམས། དཔལ་ལྡན་ས་སྐྱར་གདུང་བརྒྱུད་རིན་པོ་ཆེའི་
ཐུགས་བཞེད། སྤོས་ཤེལ་གྱི་ཐུབ་པ། ཛོ་ཀི་རྫས་སྣ་ཚང་། གུར་གུམ། ནེ་ཙོ་
སོགས་དགོངས་པ་ལ་འབྱོར་པའི་དགྱེས་པ་བསྐྱེད། སྤྱིར་རྟེན་མཇལ་ཆེ་ལོངས་
དང་། ཁྱད་པར་རྗེ་བཙུན་རིན་པོ་ཆེའི་སྐུ་འདྲ་མཛེ་ཐོད་མ་ལ་དགོས་པའི་ཁྱད་
པར་གྱིས་རྟེན་འབྲེལ་གྱིས་དབང་ལས་སྙན་དར་རྣམ་ལྔ། སྤོས་ཆག་མའི་མཎྜལ།
སྒོ་རྡུམ་གྱི་མགོན་པོའི་དྲུང་དུ་སྙན་དར་ཁ་ཡིག་འབྱར་བ་བཅུ་གསུམ། གསེར་
གྱི་མཆོད་ཕྲན། དགེ་འདུན་བཅུ་ཕྲག་ལྷག་པའི་གཏོར་སྒྲུབ་དང་བཅས་ཕྲིན་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།
171 །
ལས་ཞུས། དེ་སྐབས་བཞི་ཐོག་ཏུ་གདུང་བརྒྱུད་རིན་པོ་ཆེའི་ཐུགས་དམ་བདེ་
མཆོག་བརྒྱུད་པའི་བྲིས་སྐུ་གཟབ་བྲིས་རྣམས་བཞུགས་པའི་སྒམ་དེའི་ཁ་འབྱེད་
མཛད། དྲུང་པ་རང་གི་ཕྱག་གི་གང་ཟིན་ཅིག་ཐོག་མར་གཟིགས་པ་ཞུ། རྟེན་
འབྲེལ་ཞིག་བལྟ་གསུང་། གཅིག་བླངས་ཞལ་ཕྱེ་བས་ནག་པོ་སྤྱོད་པའི་སྐུ་བྱུང་
བ། ཐུགས་མཚར་མཚར་གནང་གི་འདུག དུས་དེར་བླ་བྲང་ཤར་དུ་ཚེ་དབང་
སོགས་ཡུམ་སྲས་ལྷན་དུ་ཕུལ། ཕྱག་ན་ཡོད་པའིབླ་མ་གནམ་ཁའུ་པའི་ཞལ་
གཟིགས་ཀྱི་བྲིས་སྐུའི་དྲུང་དུ་བསྐང་གསོ་ནུབ་གཅིག་བྱས། ངོར་དུ་འགྲོ་མི་
འདྲ་འདུག་པ་ལ་གསེར་གྱི་ཡང་ཆུང་ཞོ་གསུམ་འགོར་བ་ཅིག གཡུ་ཞོ་བརྒྱད་
རི་བ། ་ དར་ཡུག་གཅིག་རྣམས་དང་། རིན་པོ་ཆེ་ལྷ་མཆོག་སེང་གེའི་དྲུང་གི་
ནང་རྟེན་ལ་དཀར་མེའི་ཐེས་དང་། ཇ་ཤིན་ཏུ་བཟང་བ་ཁལ་ཕྱེད་དགུ་མཆོད་
ལ་དམིགས་ནས་ཕུལ། ཁྲོ་ཕུ་བྱམས་ཆེན་དྲུང་མར་མི་ཁུར་ཐེག་ཚད་གཉིས་ཀྱི་
དཀར་མེ་ཡང་དག་པ་ཕུལ་ཏེ་ལམ་བསྲངས། དེ་མཚམས་དབེན་གནས་དམ་པ་
ན་བཟའ་བྲག་ཕུག་ཏུ་སླེབ། བདེ་མཆོག་ལུ་དྲིལ་ནག་གསུམ་གྱི་དབང་དང་།
ནི་གུའི་མགྱོགས་ཁྲིད་སོགས་བགྱིས་ཤིང་། གནས་དེར་སྣར་ཐང་ནས་མེས་
དབོན་དྲུང་གིས་འབོད་མི་རྐང་གཏད་ནང་བྱུང་བས་དགོངས་པ་བཞིན་འོངས་
ནས། ནི་གུའི་ཁྲིད་སོགས་ཐུགས་ཀྱི་རེ་བ་སྐོང་བའི་ལེགས་ལམ་རང་གིས་ཅི་
ཤེས་བསྒྲུབས། བྱམས་པའི་སྐུ་སོགས་ལ་སྙན་དར་ཡང་མང་བར་ཕུལ་ནས།
ཁྲི་ཁང་དུ་ཕྱིན། ཚེ་དབང་བརྒྱ་རྩིས་གཙོ་བྱས་པའི་དབང་ལུང་གི་དགོངས་
ལེན་གང་ཡོད་བྱས། འཕགས་པའི་སྐུ་འདྲ་ཕྱག་ནས་མ་ལ་དར་ཡུག་དམར་པོ་
ཁ་བཅུ་དྲུག་ཡོད་པ། རི་ཕུག་གི་བུ་སྟོན་རིན་པོ་ཆེའི་གཟིམ་མལ་སྐུ་འདྲ་ལ་སྙན་



172_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དར་ཁ་གྲངས་མང་ངེས་པ་ཐེས་འབྱར། ཞ་ལུའི་ཐུགས་རྗེ་ཆེན་པོ་ལ་སྙན་དར་
བཀྲ་ཤིས་ཁ་བཏགས་དཀར་པོ་ཟུང་དང་། དཀར་མེ་སྤོས་འབུལ་རྣམས་སོ་
སོར་བསྒྲུབས་རྗེས། ཀུན་སྤངས་རིན་པོ་ཆེའི་དྲུང་དང་ཁ་རུ་བྲག་ཏུ་མཇལ།
ཕ་རིན་པོ་ཆེའི་དྲུང་དུ་འབུལ་རྒྱུའི་གསེར་ཞོ་བདུན་གྱི་མཎྜལ་ཕྱག་ཏུ་བཞག་ནས་
དབུས་ལ་ལམ་བསྲངས། ཡར་ཕྱོགས་སུ་ཞག་འགའ་བསྡད་རྗེས། ལྷ་སར་ཇོ་
བོའི་དྲུང་དུ་སྙན་དར། སྔོན་གྱི་དར་ཆེན་སྨན་ཚེ་ཁ་ཆེན་བཅུ་དྲུག་སྦྲེལ་བའི་
ཡུག་སྣེ་ཚང་། ཇོ་བོ་བཅུ་གཅིག་ཞལ་སོགས་ལ་ཡང་སྙན་དར་མ་ཆད་པ་ཕུལ་
ནསམདའ་སྐོར་བྱས། གླང་ཐང་དུ་སྤྱན་སྔ་རིན་པོ་ཆེའི་དྲུང་དུ་སླེབ། གོས་
ཆེན་ནེ་སེར་ཁ་སྦྲེལ། གསེར་ཞོ་གང་རྣམས་ཕྱག་རྟེན་དུ་ཕུལ་བས། གསོན་
གཤིན་ཕྲད་པ་ལྟ་བུའི་ཡིད་བདེ་ཡང་འདི་ལ་ཟེར་གསུང་ལྷག་པར་མཉེས་པའི་
བཀའ་ཞལ་ལྷུག་པར་བསྩལ་རྗེས། ན་ལེནྡྲར་བདག་ཆེན་ཆོས་ཀྱི་རྗེ་ཆེ་བའི་
དྲུང་དུ་ཕྱིན། གོས་ལུ་ཧཾ་ཁ་སྦྲེལ་དང་གསེར་ཞོ་གང་གི་ཕྱག་མཇལ་བགྱིས། ཚེ་
དབང་ལྷ་དགུ་མ་ཅིག་གི་བཀའ་འགྲེལ་ཞུས། ཐུགས་ལྷག་པར་དགྱེས་དགྱེས་
གནང་ཞིང་། སླར་དཀར་ཡོལ། དར་ཡུག་ལྗང་ཁུ། སྤོས་ཆག ཁ་བཏགས་
ཀྱི་གནང་སྦྱིན་བསྩལ་བ་རྣམས་སྤྱན་སྔའི་དྲུང་དུ་ཕུལ་ཞིང་། གཡས་རུ་བྱང་
ནས་ གནང་བའི་ གསོལ་ཇ་དཔེ་བྲལ་དེའི་ལྷག་ཉེག་བཅོ་ལྔ་ཡང་ཕུལ་བས།
ཕྱིས་འདི་ལས་བཟང་བའི་ཇ་མ་མྱོང་གསུང་། དེ་ནས་སྤྱང་ལུང་ཆོས་སྡིངས་སུ་
ཕྱིན། རིན་པོ་ཆེའི་དྲུང་དུ་ཐོག་མའི་མཇལ་རྟེན་བཀྲ་ཤིས་ཁ་བཏགས། ལི་
སུག གྷི་ཝང་། ཙན་དན་དཀར་དམར། གུ་གུལ། སེ་འབྲུ་སོགས་བཟང་
སྨན་ཀ་ཏོ་ར་གང་། སྲབ་ཆེན་གྱི་སྐུ་ཐབས་ཤིན་དུ་ལེགས་པ། གསེར་ཞོ་གང་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད།།
173
རྣམས་ཕུལ་ནས་མཇལ་ ཉིན་ནས། བདག་ རང་ གཅིག་ པུ་ ལ་ ལམ་འབྲས་
འཛུགས་པ་གནང་། ཐོག་མར་ཚེ་དབང་ལྷ་དགུ་ཞིག་ཐོབ། སྣང་གསུམ་
སྐབས་བསགས་སྦྱངས་ལ་རྭ་བསྒྲེང་སྐོར་དུ་ཕྱིན། རས་མི་ཁུར་གཅིག་བཤགས་
ནས་དར་ཅོག དར་ཐག ཇོ་བོ་འཇམ་པའི་རྡོ་རྗེའི་དངུལ་གདུགས་ཆེ་ཆུང་
གཉིས་སོགས་ལ་སྙན་དར་སོ་སོར་བཏགས། ཞག་གསུམ་བསྡད་ནས་སྟག་ལུང་
ཐེལ་གྱི་ཡང་དབེན་དུ་འོངས། རྟེན་མཇལ་ཞིབ་པོར་བྱས། ཆོས་རྗེ་སྐུ་མཆེད་
དྲུང་དུ་བླ་མའི་རྣལ་འབྱོར་དང་ཡི་གེ་དྲུག་མའི་ལུང་ཞུས། ཚོགས་པ་བྱིན་ལ་
རང་རང་གི་བཞེད་པའི་ཆོས་ཉིན་མཚན་རྒྱུན་མི་ཆད་པར་བྱས། ཞག་བཅོ་ལྔ་
ཙམ་ལ་སླར་སྤྱང་ལུང་གི་དགོན་པར་སླེབ། རིན་པོ་ཆེའི་དྲུང་དུ་ཁ་བཏགས་
སེར་ཁྲ་བཅུ་བདུན། དར་ཡུག་ལྗང་ཁུ། དཀར་ཡོལ་བཅུ་བདུན་རྣམས་ཕུལ་
ནས་སྔགས་ལམ་རྫོགས་པར་ཉན། གཞན་འཆག་མེད་རྣམས་དང་མགོན་པོའི་
བཀའ་སོགས་སྔར་མ་ཐོབ་པ་ནི་གཅིག་ཀྱང་མ་བྱུང་ཡང་། པཎ་ཆེན་རིན་པོ་ཆེ་
བརྒྱུད་པ་ལ་ཡོད་པའི་འདོད་ཆོས་ཡིད་ཚིམས་པར་མནོས་པའི་མཐར། སྟག་
ལུང་དུ་སྤྲུལ་པའི་སྐུ་དབོན་རིན་པོ་ཆེ་སྐུ་མཆེད་ཀྱི་རབ་བྱུང་བསྙེན་རྫོགས་ཀྱི་
ཕྱག་ཕྱིར་བཀའ་ནན་ཆེ་བའི་འབོད་མི་བྱུང་ནས་སྐྱར་ཏེ་ཕྱིན། ཟླ་ཕྱེད་ཙམ་
བསྡད་རིན། ཉིན་རངས་པ་ཚོགས་པ་སྤྱིའི་དབང་བཀའ་རྗེས་གནང་ཁོ་ནས་
སྦྲེལ། མཚན་མོ་མཚན་མ་ཕྱེད་པར་སྤྲུལ་པའི་སྐུ་ཉིད་ལ་ནི་གུའི་དབང་ཁྲིད།
ཐུགས་དམ་ལྷ་ལྔ། དམ་ཅན་དྲེགས་དྲུག འཇིགས་བྱེད་ཞེ་དགུ་མ་སོགས་
དབང་བཀའ་བྱིན་རླབས་རྣམ་གྲངས་མང་བ། ཁྲིད་བརྒྱའི་རྐང་གྲངས་རྫོགས་
ཙམ་ཡང་ཆོས་བདག་པོའི་དཔེར་འདུག་པས་ཕུལ། ཐུགས་རྗེས་ལྷག་པར་



174 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྐྱངས་ཤིང་། ཁོང་པ་སྤྱང་ལུང་པ་ཆེན་པོ་གཞོན་ནུ་བློ་གྲོས་ཀྱི་སྐུ་སྐྱེ་ཟོལ་དང་
བརྗོད་འདོགས་མིན་པའི་ངེས་ཅན་དུ་འདུག་པ་དེའི་བྱིན་རླབས་ཡིན་པ་འདྲ།
དེ་སྐབས་ནུབ་གཅིག་སྟག་ལུང་མཆོད་ཁང་གི་ཕྱག་བཞི་པ་དངུལ་སྐུ་ཐོག་ཚད་མ་
དེའི་དྲུང་ན་ལམ་དུས་ཞིག་ལེན་པའི་ངང་ལ། དཔལ་མཁའ་འགྲོ་རྒྱ་མཚོའི་
དཀྱིལ་འཁོར་ཆེན་པོའི་སྣང་བ་ཤིན་ཏུ་གསལ་བ་ལྷ་ཚོགས་མ་ལུས་པ་གཅིག་གིས་
གཅིག་མ་བསྒྲིབས་པ་མཐོང་བ་དྲི་མེད་ཁྱད་པར་ཅན་དང༌། དཔལ་ཤ་ཝ་ར་
ཡིན་སྙམ་པའི་ཨ་ཙ་ར་ནག་པོ་ཧུར་བག་ཅན་གཅིག་དབང་གིས་བརྡ་སྤྲད་པའི་
ཡིད་ཆེས་སོམ་ཉི་མེད་པར་བྱུང་ནའང་། མཆོག་གི་སྤྲུལ་པའི་སྐུ་དེ་ཉིད་ཀྱི་
ཐུགས་རྗེ་ཡིན་སྙམ་པའི་གུས་པ་ཁ་ཙམ་མིན་པར་སྐྱེས་སོ། ། དེར་ཟླ་བ་བདུན་
པའི་ཚེས་བཅུ་གཅིག་ལ་རྗེ་སྐུ་མཆེད་གཉིས་ཀའི་དགེ་ཚུལ་གནང་བའི་སློབ་
དཔོན་དང་། བཅུ་གཉིས་ཉིན་རྗེ་དྲུང་དབོན་རིན་པོ་ཆེའི་ཞལ་སྔ་ནས་བསྙེན་
རྫོགས་མཛད་པའི་ཕྱག་ཕྱི་བསྒྲུབས། དེར་བྱུང་བའི་རྙེད་པ་རྣམས་བདག་ཆེན་
ཆོས་ཀྱི་རྗེ་དཔལ་ངག་གི་དབང་པོའི་དྲུང་དུ། དར་ཁ་བརྒྱ་དགུ་ཅུ་གོ་དྲུག
དཀར་ཡོལ་བཅོ་བརྒྱད། སྤོས་ཆག་བཅུ་ཁྲེས་བཞི་རྣམས་ཕུལ། ཚེ་དབང་ལྷ་
དགུ་མ་ཞིག་དང་། ལྷ་ལྔ་མ་ཅིག་ཞུས། བསྙེན་རྫོགས་ཀྱི་ལས་བརྗོད་པ་ཚར་
འཕྲལ། འདོད་ཡོན་གང་ལ་ཡང་མ་ཞེན་པར། དེའི་ཉིན་རང་ཡོང་། དེ་ནུབ་
འཇིགས་སྐྱོབས་དགོན་པར་ཉལ། སང་སྤྱང་ལུང་དུ་སླེབ་འཕྲལ་རིན་པོ་ཆེའི་
དྲུང་དུ། དར་ཆེན་དཔུས་བསྡུས་བགྱིས་པའི་མདོག་ཐ་དད་པ་མདའ་ཚད་ཉེར་
ལྔ། ཇ་དམར་འདོན་ཁ་ལྔ། དཀར་ཡོལ་ཤིན་ཏུ་ལེགས་པ་བདུན་ཕུལ། གླང་
ཐང་དུ་འབྲིང་དར་ཁ་གྲངས་བཞི་བཅུ་ཞེ་དགུ་འབུལ་དུ་བཏང་ནས། ཡེར་པ་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད། 175
དང་ཇོ་མཇལ་བྱས་ཏེ་རྒྱལ་ཆེན་གླིང་གི་ཕོ་བྲང་ག་ལ་བ་དེར་ཕྱིན། སྡེ་བ་སྐུ་
མཆེད་དྲུང་གི་གཙོ་མཛད་ལ་ཟབ་ལམ་རྡོ་རྗེའི་རྣལ་འབྱོར་ཞིབ་པ་གཅིག་དང་།
ཡུམ་རིན་པོ་ཆེའི་ཕྱག་ཕྱིར་ལྷ་ལྕམ་བཀྲ་ཤིས་པ་ལ། སྒྲོལ་མ་དཀར་མོའི་ཚེ་ཁྲིད་
ཀྱིས་མཚོན་པའི་དབང་ལུང་མང་དུ་སྤེལ། འབྲལ་བར་མི་སྤོབས་པའི་ཐུགས་
བརྩེ་བས་བདག་གིར་མཛད་ཅིང་། མཁན་ཆེན་རིན་པོ་ཆེའི་དྲུང་དུ་ཚེ་དཔག་
མེད་ལྷ་དགུ་མའི་ཚེ་དབང་ཞུས། རྣམ་སྲས་དཀར་པོའི་ཚེ་བསྒྲུབ་སླར་ཕུལ་
ནས། སྔར་གྱི་གསལ་གནང་དེ་ལ་སྒྲོ་བསྐུར་སྤངས་པའི་ཕྱིར། གོང་དཀར་དུ་
མཁའ་འགྲོ་རྒྱ་མཚོའི་དབང་ཞུ་ལ་ཅག་མལ་ཞག་དྲུག་བགྱིས་ནས། དཔལ་སྡེ་
ལ་བྱས་འོངས་པའི་ལམ་རོང་རྩེ་གསུམ་དུ། བྱ་བ་སྤྲུལ་སྐུ་རིན་པོ་ཆེ་དང་མཇལ་
ཏེ། བླ་མའི་རྣལ་འབྱོར་གྱི་བཀའ་འགྲེལ་ཞུས། རོང་གྲ་སྨུག་ཏུ་གཅུང་རིན་པོ་
ཆེའི་དྲུང་མཇལ་བ་ལ་ཕྱིན། སྤོས་ཤེལ་ལག་རྩེ་སྐོར་ཅིག་ཕུལ། རྒྱལ་དབང་
བཀའ་འབུམ་ལ་བཀའ་གཏད་གནང་ཞིང་། དེ་ནུབ་རྗེ་བཙུན་རིན་མོ་ཆེ་དང་།
ལྕམ་སྲིང་དྲུང་གིས་གཙོ་མཛད་དཔོན་སློབ་དྲག་བསྡུས་བདུན་ཙམ་ལ་སྒྲ་མི་སྙན་
པའི་ཚེ་སྒྲུབ། མཁའ་འགྲོ་མ་དུད་པས་སོལ་བའི་རྗེས་གནང་ཡང་བཀའ་མ་
བཟློག་པར་ཕུལ་རྗེས། ཕོ་བྲང་ཆེན་པོ་གཞིས་ཀ་རིན་ཆེན་སྤུངས་པའི་རྩེར།།
མི་དབང་ཆོས་ཀྱི་རྒྱལ་པོ་ཡབ་སྲས་དང་མཇལ་བས་བཀའ་དྲིན་ཡང་དག་པའི་
ཐུགས་རྗེས་གཟུང་ཞིང་། རྭ་ལྔ་རྩེར་སྡེ་པ་རྒྱལ་བུའི་དྲུང་དང་མཇལ། རྗེ་རིན་
པོ་ཆེ་རྒྱ་མཁར་ཆོས་རྫོང་པའི་དྲུང་ལ་ཚེ་དཔག་མེད་ལྷ་མངས་ཀྱི་དབང་བསྐུར་
ཞུས་ཏེ། དཔལ་ལྷུན་སྡིངས་ཀྱི་མདུན་པར་བདེ་བར་ཕྱིན། རིགས་ལྡན་འཇམ་
པའི་དབྱངས་དང་། ལྷ་སྲས་པདྨ་དཀར་པོའི་སྤྱན་སྔར་ཕྱིན། བདེ་དགྱེ་



176
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གསང་གསུམ། ཚེ་དབང་རིགས་བདུན་སོགས་བློ་ལྷག་མེད་པའི་ཆོས་ཀྱི་བདུད་
རྩིའི་རྙེད་པ་བསབ་པར་དཀའ་བའི་བཀའ་དྲིན་ཆེན་པོའི་བཀའ་འགོག་པར་མ་
ནུས་པས། རྗེ་བཙུན་མ་ཐུགས་རྗེའི་བདག་མོའི་དྲུང་དང་ལྷན་ཅིག་མི་སྤོབས་
བཞིན་དུ་ཕུལ་ནས་སྨན་སྡིངས་བཅུ་བདུན་མཆོད་པ་ལ་ག་ཎ་ཙཀྲའི་པཱུ་ཛ་
བཏབས་ཏེ་ཕྱིར་ལོག ཆོས་གྲྭ་ཆེན་པོར་རྐང་གཏད་ནས་ཡོངས། ཆོས་དུ་མའི་
ཁར་སྤེལ་བའི་སྐབས། སྔར་རྒྱ་སྒོམ་ཆེན་པོའི་དངོས་གྲུབ་ཀྱི་ཕ་ཕོགས་ཡོང་
གསུང་བས་དེ་ཉིད་ཡིན་ནམ་སྙམ་པའི་སྐུ་གདུང་ཡིད་བཞིན་གྱི་ནོར་བུ་རིང་
བསྲེལ་གྱི་བྱུར་བུར་བསྟམས་ཤིང་། དུང་གཡས་འཁྱིལ་གྱིས་རྒྱན་པའི་བྱིན་
རླབས་རང་བབས་སུ། ནི་གུའི་མགྱོགས་ཁྲིད་དངོས་བསྟན་རང་གིས་གྲངས་སུ་
བགྱིས་པའི་བརྒྱ་དང་ལྔའི་ཐོག་ཏུ་ཕེབས་བྱུང་མོད་ཀྱིས། སངས་རྒྱས་ཀྱི་ཡེ་
ཤེས་གཟིགས་པ་མི་ལོག་པས་བརྒྱ་རྩ་བརྒྱད་སོང་བ་ཡིན་ནམ་སྙམ་ཞིང་། སྔར་
རྒྱ་སྒོམ་རིན་པོ་ཆེ་དང་མ་མཇལ་གོང་གི་ནི་གུ་རྣམ་གྲངས་སུ་བགྱིས་ན། གྲངས་
ཀྱིས་གཞལ་བར་མི་ནུས་པ་ལྟ་བུ་ཡོད་ལ། ཟབ་ཁྲིད་ཨངྒི་བཞག་པ་འདི་རྣམས་
ཀྱང་། དཔེར་ན་ལམ་འབྲས་བརྒྱུད་ལུགས་མི་འདྲ་བ་ཉེར་ལྔ་ཐོབ་པ་ལ། ཞ་མ་
ལུགས་གུད་དུ་ཕྱུངས། ཉེར་བཞི་གཅིག་ཏུ་བགྱིས་པ་དང་། ནི་གུ་ལུགས་སྲོལ་
མི་འདྲ་བ་ཉེར་ལྔ་ཐོབ་པ་ལ། ཐང་སྟོང་བའི་ལུགས་མ་གཏོགས། གྲངས་
གཞན་ཉེར་གཅིག་ཏུ་སྡོམས་པ། བློ་སྦྱོང་ལུགས་བསྲོལ་མི་འདྲ་བ་ལྔ་བཅུ་ཙམ་
ཡང་དོན་བདུན་མའི་རྒྱས་འགྲེལ་དཔལ་ཡེས་མ་དང་། ལེགས་བཤད་རྒྱུན་
གཉིས་ཙམ་དུ་འགྲིལ་བ་ལྟར། རང་གི་ཁ་ཡོད་ལག་ཡོད་དུ་ད་ལྟ་ནམ་དགོས་བློ་
ནས་འཆད་ཐུབ་པའི་དབང་དུ་བྱས་ནས་བརྒྱ་རྩ་བརྒྱད་དུ་མིང་སྨོས་པ་གོ་དགོས་



རྣམ་ཐར་སྐལ་བཟང་དད་པའི་ཤིང་རྟ་འདྲེན་བྱེད། 177 །
སོ། ། ཞེས་བྱ་བ་འདི་རེ་ཞིག་དབྲི་བསྣན་མེད་པར་ཡོངས་སུ་གྲུབ་པའོ། །
རབ་སྦྱང་གཞུང་ལུགས་ཀུན་གྱི་གནད་དོན་རིག ། མི་མཐུན་བརྩོད་པའི་
དབྱངས་རྣམས་བྲག་ཆར་གོ ། གཅིག་པུར་འདུག་ཀྱང་དགའ་བའི་ཅ་ཅོ་
ཤོར། ། སེམས་ཀྱི་མདུད་གྲོལ་མཆོག་དེ་འདི་སྐད་གླེང་། ། མང་ཐོས་ཀུན་རྟོག་
བསམ་བྱུང་འོད་བརྒྱ་བ། ། རྟ་བདུན་རྐྱེན་གྱིས་གཞན་དབང་གླིང་བཞིར་
དྲངས། ། བཅུ་གཉིས་དགའ་མའི་ཁྱིམ་དུ་བསྒོམ་པའི་མལ། ། གྲོལ་བ་མཆོག་
གི་གནས་ལ་དགའ་མགུར་བསྟེན། ། ཀུན་གསལ་ལང་ཚོས་རབ་དྲེགས་ལུས་ཕྲ་
མ། ། གྲེ་འགྱུར་བྱེ་བའི་སྙན་ངག་རྒྱུད་མང་སྒྲས། ། མཁས་རྣམས་སྙིང་ལ་
དཔྱིད་ཀྱི་དགའ་སྟོན་ཆད། ། སྣ་ཚོགས་རང་གྲོལ་མཆོག་ལ་སྦྱོར་ཤེས་མོད། །
དེང་དུས་བྱིས་པ་ཀུན་ལ་ཡུལ་གྱི་སྐད། ། ཕལ་པའི་ང་རོས་དགའ་བ་བསྐྱེད་
བྱེད་པ། ། རིགས་པ་མིན་ལ་སྣང་བློ་གཡོ་བའི་ཚུལ། ། གནས་འདིར་གྲོལ་
མཆོག་ལྷག་པར་ངོ་མཚར་གྱུར། ། སྔོན་བྱོན་མཁས་ཀུན་རིག་གནས་གཞུང་
བརྒྱ་ཡི། ། དཔག་བསམ་ལོ་མའི་དགའ་སྟོན་ལ་ཆགས་ནས། ། གྲུབ་མཆོག་
རྣམས་ཀྱང་དོན་བཟང་འབྲས་བུ་ཡིས། ། རང་གྲོལ་བཅུད་ལེན་མཆོག་ལ་ཡིད་
རྟོན་གྱུར། ། ཀྱི་ཧུད་གཉིས་འཐུང་དབང་པོའི་ཀུན་སྤྱོད་ལ། ། མ་སྦྱངས་བ་
ལང་དགའ་བ་གང་ལ་སྐྱེ། ། མིང་ཙམ་མཚུངས་ཀྱང་རང་བཞིན་ ཐ་དད་
ཅེས། ། གྲོལ་མཆོག་སོམ་ཉི་སྤངས་ཏེ་འདི་སྐད་སྨྲ། ། དཔལ་ལྡན་མཁས་ཀུན་
དགའ་བའི་བདུད་རྩི་ནི། ། རང་གྲོལ་བསམ་པའི་བསྙིམ་པས་ལེགས་མནོས་
ཏེ། ། གསུང་རབ་མཆོག་ལ་མི་འཇིགས་སྤོབས་པ་ཅན། ། བློ་གསལ་རྒྱ་མཚོའི་
སྡེ་ཡིས་རྣམ་པར་བཀོད། ། ཨེ་མ་ཀུན་རྟོག་ཞིང་ས་ལས། ། ཉེ་བར་འཁྲུངས་



178 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་དགའ་བསྐྱེད་གཏམ། ། བཅིངས་པ་གྲོལ་ལྟར་དོན་མཚོན་པའི། །
མཆོག་ཏུ་སྐལ་བཟང་བསྟི་གནས་ཉིད། ། འདི་ན་ཀུན་རྟོག་མེ་ལོང་ལ། ། རང་
དགའི་བག་ཆགས་ གཟུགས་བརྙན་ཙམ། ། འཛིན་པ་རང་གྲོལ་ ཤར་བའི་
ཚེ། ། མཆོག་དམན་ཡོངས་ལ་གསལ་བར་སྨྲས། ། ཅུང་ཟད་བཟློས་པར་སྨོས་
པརྣམས། ། བློ་གྲོས་དམན་པས་གོ་ཕྱིར་ཏེ། ། ཤིན་ཏུ་བླུན་ངོར་བརྗོད་པ་
ན། ། སྨྲ་པོ་བ་ལང་མཚོན་པ་ཉིད། ། དེ་སྐད་བརྗོད་འདི་སྙོམས་ལས་ཀྱི། །
འདམ་བྱིངས་གྱུར་ཀྱང་དབང་མེད་དུ། ། བསྐུལ་བྱེད་མང་པོའི་ནན་ཚིག་
ངོར། ། སྡེབས་ལ་མཁས་རྣམས་བཟོད་པར་བཞེས། ། འདིར་འབད་ལས་
བྱུང་དགེ་བའི་ཆ། ། ཀུན་དགའི་ཡིད་ཤེས་ལས་སྐྱེས་པས། ། འགྲོ་བ་སྨིན་གྲོལ་
ལམ་འགོད་པའི། ། དེད་དཔོན་མཆོག་ཏུ་བདག་གྱུར་ཅིག
ཅེས་པ་འདི་ནི་བོད་ཡུལ་སྟོད་ཀྱི་ཆ། ། མངའ་རིས་ཀྱི་རྒྱུད་དུ་བྱུང་བའི་དགེ་སློང་ཐོས་
པ་འཛིན་པ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེ་ཅེས་བྱ་བས། ། བསྟན་
པ་ལ་དགའ་བའི་ལྷ་རྣམས་ཀྱིས་མངོན་པར་བསྲུངས་པས་ཕྱིར་རྒོལ་གཞན་གྱིས་ཀླགས་བལྟ་
བར་དཀའ་བའི་ལྗོངས། མི་འཇིགས་པ་སྐྱབས་ཀྱིས་སྦྱིན་པས་བདེ་བར་ཚོ་བའི་ཞིང་། ཟོང་
འདོད་དགུ་འབྱུང་བའི་ཚོང་འདུས། དཔལ་ཁྲི་ཁང་གི་ཡང་རྩེ་རྣམ་པར་རྒྱལ་བའི་ཁང་
བཟངམཐོན་པོར་སྦྱར་བ་ལས། སླར་ཡང་བསོད་ནམས་ཆེན་པོའི་དཔལ་གྱིས་མངོན་པར་
མཐོ་བའི་མི་དབང་ཡབ་སྲས་ཀྱི་བཀས། ལྷག་མ་ལུས་པའི་གནས་འདོམས་པ་ཞིག་ཅི་ནས་
ཀྱང་སྤེལ་ཅེས་ཉེར་ལེན་གྱི་ལེགས་ཚོགས་མཐའ་དག་ཡང་ཡང་དུ་བསྐུལ་འདེབས་ནན་གྱིས་
མཛད་དེ་ཡོངས་སུ་རྫོགས་པར། དཔལ་སྣར་ཐང་གི་ཆོས་གྲྭ་ཆེན་པོ། ནག་པ་ཟླ་བའི་ཚེས་
གཅིག་ལ་གྲུབ་པའི་ཡི་གེ་པ་ནི། ཐ་དྷཾ་པྲཛྙཱ་མ་ཏི་ཛོ་ཀི་ཙརྱ་སེ་ན་ཅེས་བྱ་བས་མོས་ཤིང་གུས་
པའི་བློས་བགྱིས་པ་ཕྱོགས་དུས་ཐམས་ཅད་དུ་དགེ་ལེགས་ཀྱི་རྒྱུར་གྱུར་ཅིག། །།



179
༄༅ ། ། རྣམ་ཐར་སྐལ་བཟང་དད་པའི་
ཤིང་རྟ་འདྲེན་བྱེད་ཀྱི་འཕྲོས་
ཟུར་འདེབས་མཛེས་རྒྱན།
༄༅། ། ཐེ་ཡ་སེ་ཏུ། དཔལ་གྱི་འབྱུང་གནས་ཡིད་ཆེས་ལྡན་པའི་རྗེ། ། གྲོལ་
བམཆོག་གི་ཐར་ལམ་སྟོན་མཁས་པ། ། བློ་གསལ་རྒྱ་མཚོའི་སྡེ་ཡི་གཙུག་གི་
རྒྱུན། ། བརྒྱུད་ལྡན་བླ་མའི་ཚོགས་ལ་ཕྱག་བགྱིའོ། ། འདི་ལྟར་ལོ་ཟླའི་ཟོལ་
གྱིས་ཁྲིད་པའི་མཐར། ། སྐྲ་ དཀར་ལྕགས་ཀྱུའི་མཚོན་ཆས་ཉེར་བཟུང་
ནས། ། ལང་ཚོ་ཡོལ་བའི་རྒན་པོའི་རང་བཞིན་ལ། ། ངང་གིས་འཇུག་པ་འདི་
ཀོངོ་མཚར་རྨད། ། གཞོན་ནུའི་རང་བཞིན་བྱིས་པའི་རང་ཉམས་ཀྱིས། །
ཆོས་བརྒྱད་ཟོལ་ལ་བརྟེན་པའི་སྒེག་ཆོས་ལས། ། རིང་དུ་སོན་པའི་མང་ཐོས་
དྲང་སྲོང་བདག ཆགས་མེད་བས་མཐའི་གནས་ལ་ཡིད་རབ་འཕྱོ། ། བརྗོད་
པའི་ཚིག་གི་དབུ་བས་མི་ངོམས་ཤིང་། ། ཐོས་པའི་མིག་དཀྱུས་གཡོ་བའི་ཡིད་
དྲངས་ནས། ། ཐ་སྙད་རྟོག་པའི་ལམ་ལ་བགྲོད་པ་ཡི། ། ངལ་བ་འདི་ཀོ་རང་
མྱོང་བླུན་པོའི་གཤིས། ། དོན་གྱི་ཁུ་བཅུད་སྙིང་གི་བུམ་བཟང་དུ། ། ཉེ་བར་
ལེན་པའི་སྐལ་བཟང་གྲོགས་པོ་དག ། ཚིག་གི་ན་ཡར་སྤྱོད་པའི་སེམས་བོར་



180_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལ། ། དོན་བཞིན་འདོམས་ལ་སྙིང་ནས་ཡིད་ཆེས་བྱོས། ། ཨེ་མ་དམ་ཆོས་རིན་
པོ་ཆེ། ། བསམས་བཞིན་དཀའ་བར་སྟོན་པའི་ཚུལ། ། མཐར་ཐུག་རྫོགས་
པའི་སངས་རྒྱས་ཉིད། ། ཇི་ལྟར་རྙེད་སྙམ་སོ་ཉེར་སྤྱོད། ། ཐོས་པ་ལས་གཞན་
ལམ་མེད་ཅིང་། ། བདག་ནི་ཐོས་པའི་ཁུར་གྱིས་བཅིངས། ། ཐོས་བྲལ་མུ་ཅོར་
སྨྲ་བ་ནི། ། སྙིང་ནས་སྤྱོད་པར་མ་ནུས་གྲང་། ། བསྟན་པ་ལས་ལྷག་བཀུར་
བསྟིའི་གནས། ། གཞན་དུ་རྡུལ་ཙམ་མ་དམིགས་ཚེ། ། དེ་ཉིད་འཛིན་དང་
སྤེལ་བའི་ཕྱིར། ། ཐོས་པས་མི་ངོམས་ཉིད་དུ་གྱུར། ། ཐོས་བསྒོམ་སྤེལ་མར་
བགྱིད་པའི་སེམས། ། ཡིད་གཉིས་འཕྱང་མོར་སྤྱོད་ན་ཀོ། ། དབེན་གནས་རི་
བོའི་ཁྲོད་ཉིད་དུ། ། གཉུག་མའི་རང་ཞལ་བལྟ་བར་སྨོན། ། བལྟ་ཡུལ་མཐོང་
བྱའི་གནས་མིན་པའི། ། ཁྱབ་གདལ་གཉུག་མའི་དེ་ཉིད་ནི། ། གྲོང་དང་
དབེན་པའི་གནས་དག་ཏུའང་། ། རོ་མཉམ་ཉིད་ཕྱིར་འབད་པས་ཅི། །
བདག་བློ་ཐོས་པའི་བང་མཛོད་འདིར། ། དབང་ལུང་གདམས་པའི་རིན་ཆེན་
དག ། དད་པའི་ཟོང་གིས་ཉེར་ཐོབ་པའི། ། གནས་ཚུལ་ཆ་ཙམ་ཡི་གེར་སྤེལ།།
དེ་ཡང་རང་གི་ལས་སྣང་གི་ཀུན་རྟོག་ཇི་ལྟ་བའི་གནས་ཚུལ་སྒྲིབ་མེད་དུ་
བྲིས་པའི་ཡི་གེ་སྔ་མ་དེ་ཉིད་དང་རྗེས་སུ་འབྲེལ་བའི་བརྗོད་པའི་སྒོར་གྱུར་བ་
ཡང་། རྒྱ་སྒོམ་སྦས་པའི་རྣལ་འབྱོར་བས་དངོས་གྲུབ་ཀྱི་ཕ་ཕོགས་འབྱུང་བར་
ལུང་བསྟན་པའི་གནས་དོན་མངོན་སུམ་དུ་མཐོང་བའི་སྐབས། ཡིད་བདེ་མར་
ངོ་འཕེལ་བའི་ངང་ནས། མི་འཇིགས་པ་སྐྱབས་ཀྱིས་བདེ་བར་འཚོ་བའི་ཞིང་
དཔལ་ཁྲི་ཁང་གི་ཡང་རྩེ་རྣམ་པར་རྒྱལ་བའི་ཕོ་བྲང་མཐོན་པོར་མི་དབང་ཡབ་
སྲས་ཀྱི་དྲུང་དུ། པཎ་ཆེན་ནགས་ཀྱི་རིན་ཆེན་ནས་བརྒྱུད་པའི་ཚེ་འཛིན་



181
རྣམ་ཐར་ཟུར་འདེབས་མཛེས་རྒྱན།
དཀར་པོ་རྒྱལ་བ་འོད་སྣང་གི་བྱིན་རླབས་ཆོས་ཀྱི་སྒོ་འབྱེད་སྔོན་དུ་འགྲོ་བ་ཅན་
གྱི་པདྨ་ཚེ་དཔག་མེད་ཀྱི་འཆི་མེད་གཉུག་མའི་གཞུང་ལམ་ཁྱད་པར་ཅན་ལ། །
ཡི་གེ་ཆ་རེ་རེ་ནས་དྲིས་མལ་གྱིས་ཐུགས་ཀྱི་ཐེ་ཚོམ་མ་ལུས་པ་བསལ་ཏེ་ཡིད་ཆེས་
རྙེད་པའི་ཕྱག་ཁྲིད་མཛུབ་ཚུགས་སུ་ཕུལ་མཐར། དཔལ་ཤཱ་ཝ་ར་འཆི་མེད་
ནས་བརྒྱུད་པའི་ཟབ་ལམ་རྡོ་རྗེའི་རྣལ་འབྱོར་རྒྱ་གར་པཎ་ཆེན་ནགས་ཀྱི་རིན་
ཆེན་གྱི་ཁྱད་ཆོས་དེ་ཉིད་ཀྱི་ཞལ་ལུང་ཆོས་རྗེ་ཆོས་ཀྱི་གྲགས་པའི་ཡིག་རིས་སུ་
མཛད་པའི་དངོས་བསྟན་ལས་བརྩམས་ཏེ། རང་གི་རྒྱུད་ཀྱིས་བསྡུས་པའི་མྱོང་
བ་ཅུང་ཟད་ཀྱི་རྗེས་སུ་བརྒྱན་ཏེ་ཞིབ་རྒྱས་སུ་ཕུལ་བས། རྣམ་པར་དཔྱོད་པའི་
མཁྱེན་དགོངས་ཞིབ་མོར་འབྱེད་པའི་དགོངས་པའི་དབྱིངས་སུ་ཡོངས་སུ་འབྱོར་
ཞིང་། དད་པ་གསུམ་སྟོབས་སུ་གྱུར་པའི་སྐལ་བ་བཟང་པོའི་གནས་བདག་
གིར་མཛད། དེ་ལས་གཞན་སྔ་གོང་ས་སྐྱའི་ལོ་ཙཱ་བ་ཆེན་པོ་འཇམ་དབྱངས་
གསར་མའི་ཞབས་ཀྱི་པདྨོར་མངོན་པར་དབང་བསྐུར་ཕྱིན་ཅི་མ་ལོག་པར་
གསན་པའི་དཔལ་སྡོམ་པ་རབ་འཇིགས་ཧེ་རུ་ཀ་བོང་བུའི་ཞལ་ཅན་གྱི་རྫོགས་
རིམ་ཕྲ་ཐིག་གི་རྣལ་འབྱོར་ནི་པཱ་ལའི་པཎྜི་ཏ་མ་ཧཱ་བོ་དྷི་ཉིད་ཀྱི་ཐུགས་བཅུད་
ངེས་བརྗོད་ཀྱི་རྒྱུད་བླ་ན་མ་མཆིས་པ་དེ་ཉིད་དང་། ཚེ་དབང་བརྒྱ་རྩ། བདེ་
མཆོག་ལཱུ་ཨི་ཞབས་ཀྱི་དབང་། གྲུབ་པའི་རྒྱལ་མོ་ལྷ་མངས། ཡེ་ཤེས་མགོན་པོ་
ཕྱག་བཞི་པའི་བཀས་བསྒོ་རྗེས་གནང་སོགས་འབུལ་བའི་སྐབས་ཉིད་དུ། སྔར་
སྨོས་པའི་རྟོགས་བརྗོད་ཀྱི་རྒྱ་ཆེར་བཤད་པ་ཉིད་ཀྱང་བཀའ་བསྐུལ་ནས་ལེགས་
པར་སྦྱར་ཞིང་། མཐའ་རྒྱས་ཀྱི་བགྱི་བ་ཅུང་ཟད་དཔལ་སྣར་ཐང་གི་ཆོས་གྲྭ་
ཆེན་པོ་ཉིད་དུ་ཞབས་ཐོགས་པར་བགྱི་བའི་སྐབས། ཆོས་གྲྭ་ཆེན་པོ་དེ་ཉིད་ན་



182_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཞུགས་པའི་ས་དགེ་གཉིས་ཀའི་འདུས་པའི་ཚོགས་ལྷན་ཅིག་པའི་དབུས་སུ་
བཀའ་གདམས་གླེགས་བམ་ཕ་ཆོས་བུ་ཆོས། དེ་དག་དང་འབྲེལ་བའི་ཐིག་ལེ་
བཅུ་དྲུག་གི་དབང་། ཐིག་ལེའི་བསྒོམ་ཁྲིད་རྣམས་བཤད་པ་འདོམས་ཆེ་རང་
བློས་ཅི་ཤེས་བླ་ཆོས་མིན་པ་བསྟན་པའི་རྒྱུན་ལ་བསལ་ནས་ཞིབ་རྒྱས་སུ་ཕུལ་
མཐར། དྷུ་ཏིའི་འབོད་མིས་ཡང་ཡང་བསྐུལ་བའི་དབང་ལས། ཤུལ་ལམ་བདེ་
བར་གཏིང་སྐྱེས་མཁར་ཆེན་དུ་སོན་ཞིང་། གནས་དེ་ཉིད་དུ་བྲག་དཀར་ནས་
མཁན་ཆེན་རིན་པོ་ཆེ་སྤྱན་དྲངས་ནས། མངོན་པར་རྟོགས་པའི་རྒྱན་འགྲེལ་པ་
དང་བཅས་པའི་དཀའ་འགྲེལ་བཞེད་ཚུལ་རྒྱ་མཚོའི་རླབས་ཕྲེང་། ལུས་དང་
ཡན་ལག་རྒྱས་པར་བཤད་པ་ལུང་དོན་རྒྱ་མཚོ། སྦྱོར་ཊིཀ་གནད་ཀྱི་སྒྲོན་མ།
རྒྱན་གྱི་འགྲེལ་བཤད་འཇུག་སྒོ་གསུམ་པ་ལུང་རིག་རོལ་མཚོ། ལུང་གི་སྙིང་པོ།
མཚོན་བྱེད་དཔེའི་དགེ་འདུན་གྱི་ཟུར་འདེབས་ངག་གི་དབང་པོའི་མཛེས་རྒྱན།
བསམ་གཟུགས་ཀྱི་ཟུར་འདེབས་ངག་གི་དབང་པོའི་དོ་ཤལ། རྟེན་འབྲེལ་གྱི་
ཟུར་འདེབས་སྲིད་ཞིའི་གནས་ཚུལ་འཆར་བྱེད། བྱམས་ཆོས་ལྔའི་ངེས་དོན་
རབ་གསལ། བྱམས་ཆོས་ཀྱི་ལམ་རིམ། སྐབས་ལྔ་པ་ཡན་གྱི་ཐལ་ཕྲེང་དབང་
བའི་རྡོ་རྗེ། ཚད་མའི་ཆོས་འབྱུང་དཔྱོད་ལྡན་དགའ་བྱེད། དཀའ་འགྲེལ་རིག་
པའི་སྣང་བ། ཀུན་བཟང་ཆོས་ཀྱི་རོལ་མཚོ། རྟོག་གེའི་འཁྲུལ་འཇོམས་ཆེན་
མོ། རྟོག་གེ་སྙིང་པོ། རྟོག་གེའི་དེ་ཉིད་བསྡུས་པ། སྡེ་བདུན་བང་མཛོད་ཀྱི་
ལྡེ་མིག དམིགས་རྟག་གི་ཊཱིཀྐ་སེམས་ཙམ་གསལ་བའི་མེ་ལོང་། དབུ་མའི་
བྱུང་ཚུལ་ཡིད་བཞིན་ལྷུན་པོ། རྩ་ཤེའི་ཊཱིཀྐ་སྐལ་བཟང་གི་འཇུག་ངོགས།
འཇུག་པའི་ཊཱིཀྐ་ངེས་དོན་གནད་ཀྱི་ཊཱིཀྐ། དབུ་མ་རྣམ་ངེས་ལུང་དང་རིགས་



རྣམ་ཐར་ཟུར་འདེབས་མཛེས་རྒྱན།
183
པའི་རྒྱ་མཚོ། སྟོང་ཐུན་ཆུང་བ་དབང་པོའི་རྡོ་རྗེ། རྟ་ཁྲིད་ཆེན་མོ་ཚངས་པའི་
རྔ་སྒྲ། བྱང་ཆུབ་སེམས་འགྲེལ་དང་ཆོས་དབྱིངས་བསྟོད་པ་གཉིས་ཀྱི་ཊཱིཀྐ།
གཞན་ལུགས་ཀྱི་དབུ་མ་ནོར་པ་བརྒྱ་དང་བརྒྱད་བགྲངས་པ་ངེས་དོན་སྙིམ་པའི་
མེ་ཏོག ངེས་དོན་བདུད་རྩིའི་ཐིགས་པ། སྟོང་ཉིད་རབ་གསལ། ལུགས་
གཉིས་རྣམ་འབྱེད་རྩ་འགྲེལ། འདུལ་བའི་དཀའ་འགྲེལ་ཉི་མའི་ཤིང་རྟ། ལས་
ཆོག་གི་དཀའ་འགྲེལ་ཟླ་བའི་ཤིང་རྟ། གཞི་གསུམ་ཆོ་ག་བདུད་རྩིའི་རོལ་མཚོ།
ཐེག་པ་གསུམ་གྱི་འདུལ་བའི་བསླབ་བྱ། བསླབ་བྱ་བསྡུས་པ་ལས་དང་པོ་པའི་
གནས་འདུལ་བའི་འབེལ་གཏམ་རྣམ་ངེས། སྡོམ་གསུམ་རབ་དབྱེའི་ཁ་སྐོངས།
བསྡུས་དོན། སྤྱི་དོན། ཐལ་ཕྲེང་། མངོན་པ་ཀུན་ལས་བཏུས་ཀྱི་རྣམ་བཤད་
རྣལ་འབྱོར་སྤྱོད་གཞུང་རྒྱ་མཚོའི་རླབས་ཕྲེང་། དེའི་གྲུབ་མཐའ་བསྡུས་པ།
མངོན་པ་མཛོད་ཀྱི་མཐའ་ཆོད་བྱེ་བྲག་ཏུ་བཤད་པའི་རྒྱ་མཚོ་ཆེན་མོ། བཀའ་
འགྱུར་གྱི་དཀར་ཆག་དུ་མ། ཆོས་གྲྭ་འདི་ཉིད་ཀྱི་བྱམས་ཆེན་གྱི་ཕྱི་ནང་གི་
དཀར་ཆག ཆོས་འཁོར་དེབ་གཏེར། བཅའ་ཡིག་ཚན་པ་གཉིས། མོལ་
གཏམ་རྒྱས་བསྡུས་ཚན་པ་བཞི་དང་། བཀའ་ཤོག་ཤིན་ཏུ་མང་བ་དང་བཅས་
པའི་ལུང་ཤིན་ཏུ་འཇུར་བ་ཉིན་ཞག་གི་གདན་གཅིག་སྐབས་ཙམ་མ་གཏོགས་
ལྷག་པར་འགྲུས་པའི་བརྩོན་འགྲུས་ཀྱིས་མཐར་ཕྱིན་ཅིང་། བསྙེན་བཀུར་དང་
འབུལ་དངོས་ཀྱིས་དགེ་བ་བསྐྱེད་པའི་ལེགས་བྱས་ཉིད་སྒྲུབ་བྱའི་གཙོ་བོར་
བགྱིས་ཤིང་། སྔ་དགོངས་ཀྱི་ཆ། སྡེ་པ་ཡབ་ཡུམ་དྲུང་དུ་བཀའ་དབང་ནི་གུའི་
མགྱོགས་ཁྲིད་སོགས་ཐུགས་ཀྱི་བཞེད་པ་ཡོངས་སུ་གང་བའི་ལེགས་བྱས་སྤེལ་
ནས། སླར་མང་མཁར་མུ་གུ་ལུང་གི་གནས་ལ་བརྒྱུད་དེ་བྱང་ཕྱོགས་ཆོས་ཀྱི་



184
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྒྱལ་པོའི་ཕོ་བྲང་དུ་ཕྱིན། བྱང་ཕྱོགས་ཡབ་སྲས་ལ་དུས་ཀྱི་བཀའ་དབང་རྒྱུ་
ལམ་འཆག་མེད་ཁ་གསོ། ཚེ་དབང་བརྒྱ་རྩ་སོགས་འབུལ་བའི་སྐབས། སླར་
དཔལ་སྟག་ལུང་གི་གདན་ས་ཆེན་པོ་ནས། མཆོག་གི་སྤྲུལ་པའི་སྐུ་ཆེན་པོའི་
བཀའ་ལུང་ནན་བསྐྱེད་དུ། སྔར་གྱི་ཆོས་ཀྱི་རྣམ་གྲངས་མཚན་ཙམ་ཐོས་པའི་
ལེགས་བྱས་ཀྱི་དོན་དེ་ཉིད་སླད་ནས་ཟབ་རྒྱས་ཀྱི་བདུད་རྩི་རྗེས་སུ་མྱང་བའི་བློ་
རིངས་པ་ཉིད་དུ་ཡོད་པ་ནས། ལམ་གྱི་དཀའ་ཚེགས་ལ་མ་ལྟོས་པ་ཅི་ནས་ཀྱང་
མྱུར་བར། སྔོན་གྱི་དམ་ཚིག་རྗེས་སུ་དགོངས་པའི་འབྱོན་ལུགས་དགོས་གསུང་
བའི་བཀའ་བསྩལ་ཅི་བོར་བླངས་ནས། ཤུལ་རིངས་ཀྱི་ངལ་དུབ་ལ་ཁུར་དུ་
བཟོད་པའི་ངང་ཉིད་ནས། ཐོག་མར་དཔལ་སྤྱང་ལུང་གི་རི་ཁྲོད་ཆེན་པོར་
རིགས་འཛིན་འཆི་མེད་དབང་པོ་རྒྱལ་བ་འོད་སྣང་གི་ངོ་བོར་གྱུར་པའི་དཔལ་
རིན་པོ་ཆེ་སྤྱང་ལུང་པའི་ཞབས་དྲུང་དུ་ཕྱིན་ཏེ། གསེར་ཞོ་བཅུ་གསུམ་གྱིས་སྣ་
དྲངས་པའི་དངོས་པོ་རྣམ་པར་དག་པ་ལག་ན་ཅི་མཆིས་པ་ཐམས་ཅད་ཡོངས་སུ་
དག་པའི་སེམས་ཀྱིས་ཕྱག་གི་པདྨོར་སོན་པར་བགྱིས། ཐེག་ཆེན་ཆོས་ཀྱི་རྒྱལ་
པོ་ནས་བརྒྱུད་པའི་ལམ་འབྲས་ཆ་ལག་ཡོངས་སུ་རྫོགས་པའི་བཀའ་དྲིན་ཞུ་བའི་
སྙན་གསན་བཏབ། ཞག་འགའི་བར་དུ་ལམ་གྱིས་དུབ་པའི་ངལ་བསོའི་ཡིད་
བདེར་ཅི་བདེར་འཁོད་ཅིང་། དེ་བར་པཎ་ཆེན་རིན་པོ་ཆེ་ནས་བརྒྱུད་པའི་
གྲུབ་པའི་རྒྱལ་མོའི་ཚེ་དབང་ཁྲིད་དང་བཅས་པ་ཞུས་མཚམས་སྟག་ལུང་ནས་
འབོད་མི་རིམ་ཅན་དུ་བྱུང་བས་མྱུར་བར་བསྐུལ་ཏེ། སྟག་ལུང་ཐང་པའི་ཆོས་
གྲགས་གཅུང་རིན་པོ་ཆེ་འགྲོ་བའི་མགོན་པོ་རས་པ་ཆེན་པོའི་ཞལ་གྱི་དཀྱིལ་
འཁོར་ཉེ་བར་མཐོང་བའི་ཡིད་བདེས་དྲངས། ཞག་གསུམ་ཙམ་བཅག་མལ་



185
རྣམ་ཐར་ཟུར་འདེབས་མཛེས་རྒྱན།
བགྱིས་ནས། སྤྲུལ་པའི་སྐུ་ཆེན་པོ་ཉིད་ཐང་འབྲོག་གི་དབེན་གནས་ན་ཧོར་
སོགས་མཐའ་འཁོབ་ཀྱི་འགྲོ་བ་དུ་མའི་དོན་དུ་ཆོས་ཀྱི་འཁོར་ལོ་རྨད་དུ་བྱུང་བ་
བསྐོར་ཞིང་བཞུགས་པའི་སྤྱན་སྔར་ཕྱིན། དགེས་པ་རབ་ཀྱི་མཐར་གྱུར་པའི་
བཀའབསྩལ་གྱི་ཐོག་མ། ད་ལྟ་འདི་ན་ངེད་ལ་ཆོས་ཞུར་འཚོགས་པའི་བླ་མ་
ཁྱུང་པོས་གཙོ་བྱས་བསྒོམ་ཆེན་ཤ་སྟག་བརྒྱད་ཅུ་ཙམ་འདུག་པ། འདི་དག་ལ་
ཆོས་ཀྱི་སྒོ་འབྱེད་དུ་མིང་གི་བཀྲ་བཟང་བར་འདུག་པ་ནས་སེམས་ཁྲིད་ཡིད་
བཞིན་གྱི་ནོར་བུ་ཅིག་གནང་བ་ཞུ་གསུང་བའི་བཀའ་དང་དུ་བླངས། དགོངས་
ཁའི་ཆ་ལ་འགྲོ་མགོན་དུང་མཚོ་རས་པའི་རྣམ་ཐར་ཞིབ་རྒྱས་དང་། སྔོན་བྱུང་
སྐྱེས་བུ་ཡེ་ཤེས་རྡོ་རྗེའི་རྣམ་ཐར་མ་འོངས་ལུང་བསྟན་དང་བཅས་པ་ཡིད་ཆེས་
སུ་སྦྱར་བའི་ཆོས་ཀྱི་ཁོག་ཕུབ་རྣལ་འབྱོར་བཞི་གསུམ་བཅུ་གཉིས་ཉིད་བཤད་
བྱའི་ངོ་བོར་བཀོད་པའི་ཟབ་ཁྲིད་ལག་བཅངས་སུ་ཟླ་ཆོས་ཅིག་གི་བར་བགྱིས་
ཤིང་། ཞབས་དྲུང་སྤྲུལ་པའི་སྐུ་ཉིད་ལ་ཐོག་མར་སྐྱེ་བོ་མང་པོ་འདུས་པའི་སྐུ་
གྲིབ་བསལ་བ་སོགས་ཆེད་དུ་དམིགས་པའི་རྣམ་འཇོམས་ཛཱ་ལི་མ་དཀར་པོའི་
བྱབས་བསྲུངས། དེ་ནས་ རིམ་བཞིན་རྣམ་འཇོམས་ བིར་ལུགས། རྣམ་
འཇོམས་མ་ཎི་བཛྲ་རྣམས་ཀྱི་དབང་འཕགས་པ་རིན་པོ་ཆེའི་ཡིག་ཆ་ལྟར་བགྱིས།
རྣམ་འཇོམས་ལྷ་ཅིག་བུམ་ཅིག་གི་ཆབ་ཁྲུས་བཏུད་མར་ཞག་འགའ་ཕུལ་མཐར།
ཇོ་བོ་རྗེ་ལྷ་ཅིག་ནས་བརྒྱུད་པའི་རྨེ་བརྩེགས་ལྗང་ཁུ། བ་རི་ལོ་ཙཱ་བ་ནས་ས་སྐྱ་
པ་ལ་བརྒྱུད་པའི་རྨེ་བརྩེགས་དུད་ཁ། དྲིན་ཅན་སྤྱང་ལུང་བ་ནས་ཐོས་པའི་ཁྲོ་
མོ་རྨེ་བ་བརྩེགས་མ་རྣམས་ཀྱང་ཕུལ་ཞིང་། དེ་སྐབས་ཀྱི་བཀའ་ཆོས་འབུལ་
བྱའི་སྙིང་པོ་བྱང་ཆུབ་སེམས་པའི་འགྲེལ་པ་སྐོར་གསུམ་དང་བཅས་པའི་བསྡུས་



186
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
རྒྱུད་ཤོངས་འགྱུར་བུ་ཆན་གྱི་སྟེངས་ནས་སློབ་བཤད་དུ་བགྱིས་པའི་ཆོས་ཐུན་ཆེ་
ངེས་ཉིན་རེ་བཞིན་བར་མ་ཆད་སྔ་དྲོའི་ཆ་ལ་ཕུལ་མཐར། སྔར་སྤྱང་ལུང་དུ་
གསོལ་བ་བཏབ་པའི་འདོད་ཆོས་ཞུ་བ་ལ་ངེད་རང་དཔོན་སློབ་རྣམས་ཀྱིས་ལམ་
བསྲངསནས་ཕྱིན་ཞིང་། སྤྲུལ་པའི་སྐུ་དཔོན་སློབ་རྣམས་ཀྱང་སླད་ནས་ཀོང་
པོ་སོགས་བྱང་རིགས་ཀྱི་མི་ཆེན་ཐ་དད་དང་། སྨད་ཧོར་སོགས་འགྲོ་བ་སོ་སོའི་
སྤྱན་འདྲེན་ཆོས་ཞུ་འབུལ་འདེགས་སོགས་ལ་ཡུན་རིང་དུ་ཕྲིན་ལས་རྒྱ་འབྱམས་
སུ་བཞུགས་པའི་བར། དཔལ་སྤྱང་ལུང་གི་དབེན་གནས་ཉིད་དུ། གོང་དུ་
སྙན་གསན་བཏབ་པའི་ཐེག་ཆེན་ཆོས་ཀྱི་རྒྱལ་པོ་ནས། རིགས་འཛིན་ལོ་བརྒྱ་
པ་སྤྱང་ལུང་པ་གཞོན་ནུ་བློ་གྲོས་ཉིད་ལ་བཀའ་བབས་པའི་ལམ་འབྲས་ལམ་སྐོར།
ཆོས་སྐྱོང་ཆེ་ཆུང་། དེ་དག་དང་འབྲེལ་བའི་དབང་བཀའ་བྱིན་རླབས་ཡོད་དོ་
ཅོག་གི་རྒྱུན་བུམ་པ་གང་བྱོའི་ཚུལ་དུ་རྫོགས་པར་ཞུས། འབྲོག་ཕྱོགས་སུ་བྱུང་
བའི་འབུལ་བ་ཐ་ན་བཟའ་བཅའ་ཚུན་ཡང་ ཕྱག་ ཏུ་དེངས་པར་བྱས་ཤིང་།
སྐབསདེར་སྔར་མ་ཐོབ་པའི་ཞི་བྱེད་བརྒྱུད་པ་ཕྱི་མའི་གླེགས་བམ་གྱི་དབང་།
བྱིན་རླབས། བརྡ། ངོ་སྤྲོད། ཕྱག་རྒྱ་ཆེན་པོ་རིམ་པ་ གཅིག་ཆར་བའི་
གདམས་པ། གྱེས་པ་ཡལ་གའི་ཆོས་སྡེ་ཉི་ཤུ་རྩ་ལྔ་པ། འདྲིལ་བ་སྡོང་པོའི་ཆོས་
སྡེ་དོན་རྒྱུད་སྐོར་གསུམ། ལག་ཁྲིད་ལྔ་བཅུ་རྩ་ལྔ། གནད་འགག་ལྔ་བཅུ་རྩ་ལྔ་
པ། མདོ་སྡེ་ཤེས་རབ་སྙིང་པོའི་དོན་འགྲེལ། དེ་ཉིད་བརྒྱ་དང་བརྒྱད་ཅུ།
ནུབ་ཕྱོགས་སུ་དགྱེས་པའི་མཚོན་དཔེ་བརྒྱ་དང་བརྒྱད་ཅུ། བྱང་དུ་གྱེས་པ་
བརྒྱ་དང་བརྒྱད་ཅུ་པ། ཡོངས་སུ་སྨིན་པ་འབྲས་བུའི་ཆོས་སྡེའི་རྟེན་འབྲེལ་
བརྒྱད་ཅུ་པ། ཞུས་ལན་དུམ་བུ་དྲུག་པ། ལེའུ་ཕྲན་ལྔ་ཅུ་རྩ་བཞི་ལས། དང་



རྣམ་ཐར་ཟུར་འདེབས་མཛེས་རྒྱན།
187
པོ་ལ་ལེའུ་བཅུ་ལས། དང་པོ་དད་མེད་སུན་འབྱིན་པའི་ལེའུ། གཉིས་པ་དད་
ལྡན་སོས་བཏབ་པའི་ལེའུ། གསུམ་པ་འཆི་བ་རྒྱུན་ལས་བརྒལ་བའི་ལེའུ།
བཞི་པ་ཡེངས་པ་ལས་བསྐུལ་བའི་ལེའུ། ལྔ་པ་ཞེན་པ་སུན་ཕྱུང་བའི་ལེའུ།
དྲུག་པ་འཁྲུལ་པའི་འཚང་འབྲུ་བའི་ལེའུ། བདུན་པ་དལ་འབྱོར་ཐོབ་དཀའ་
བའི་ལེའུ། བརྒྱད་པ་ལས་ལོག་རང་ལ་གྲུབ་པའི་ལེའུ། དགུ་པ་སྤྱང་མདོ་མེད་
དུ་བསྟན་པའི་ལེའུ། བཅུ་པ་སྙིང་གཏམ་བགྲོས་བཏབ་པའི་ལེའུ། དུམ་བུ་
གཉིས་པ་ལ་ལེའུ་བཅུ་ལས། དང་པོ་ལས་ཀྱི་གཞིའི་རིགས་བསྟན་པའི་ལེའུ།
གཉིས་པ་ལས་ཀྱི་བསྙེན་པ་བསྟན་པའི་ལེའུ། གསུམ་པ་ལས་ཀྱི་དབྱེ་བ་བསྟན་
པའི་ལེའུ། བཞི་པ་ལས་མ་དག་པ་ཚུལ་བསྟན་པའི་ལེའུ། ལྔ་པ་ལས་ཀྱི་ནུས་པ་
བསྟན་པའི་ལེའུ། དྲུག་པ་ལས་ཀྱི་དབྱེ་བ་བསྟན་པའི་ལེའུ། བདུན་པ་ལས་ཀྱི་
གོས་སུ་མེད་པའི་ལེའུ། བརྒྱད་པ་ལས་མ་དག་པའི་བརྟགས་ཀྱི་ལེའུ། དགུ་པ་
ལས་དག་པའི་ལེའུ། བཅུ་པ་གཞན་དོན་མ་ནུས་ན་ཐོག་ཆུང་གི་ལེའུ། བྱ་བ་
དང་བྱ་བ་མ་ཡིན་པ་གཏན་ལ་དབབ་པ་ལ་བཅུ་སྟེ། དང་པོ་དད་པའི་སྐྱོན་
བསྟན་པའི་ལེའུ། གཉིས་པ་བརྩོན་འགྲུས་ལ་བསླབ་ལུགས་བསྟན་པའི་ལེའུ།
གསུམ་པ་མི་དགེ་བ་གཏན་ལ་དབབ་པའི་ལེའུ། བཞི་པ་དགེ་བ་གཏན་ལ་
དབབ་པའི་ལེའུ། ལྔ་པ་སྡོམ་པ་གཏན་ལ་དབབ་པའི་ལེའུ། དྲུག་པ་ཐོས་
བསམ་གཏན་ལ་དབབ་པའི་ལེའུ། བདུན་པ་སྙིང་གཏམ་གྲོས་སུ་བཏབ་པའི་
ལེའུ། བརྒྱད་པ་ཚེ་འདི་ལ་འཁྲི་བ་བཅད་པའི་ལེའུ། དགུ་པ་ལམ་གྱི་དྲི་མ་ངོས་
གཟུང་བའི་ལེའུ། བཅུ་པ་སྒྲུབ་པའི་གདན་གཟུང་བའི་ལེའུ། ཡེ་ཤེས་ངོ་སྤྲོད་
ཀྱི་དུམ་བུ་བཅུ་ལས། དང་པོ་བསྟན་པའི་རྩ་བ་སྐྱབས་འགྲོའི་ལེའུ། གཉིས་པ་



188
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཐེག་ཆེན་གྱི་རྩ་བའི་སེམས་བསྐྱེད་ཀྱི་ལེའུ། གསུམ་པ་བྱིན་རླབས་ཀྱི་རྩ་བ་
གསོལ་འདེབས་ཀྱི་ལེའུ། བཞི་པ་ཉམས་ལེན་གྱི་རྩ་བ་སྐུ་གསུང་ཐུགས་ཀྱི་ལེའུ།
ལྔ་པ་འཁོར་འདས་ཀྱི་གཙོ་བོ་སེམས་ཐག་བཅད་པའི་ལེའུ། དྲུག་པ་ཉམས་
ལེན་གྱི་རྩ་བ་དོན་ཐོག་ཏུ་བཞག་པའི་ལེའུ། བདུན་པ་རེ་དོགས་ཀྱི་རྩ་བ་ལམ་
སྐྱོན་བསལ་བའི་ལེའུ། བརྒྱད་པ་བོགས་འདོན་གྱི་རྩ་བ་ལམ་སྦྱོངས་བསྟན་པའི་
ལེའུ། དགུ་པ་དགོངས་པའི་རྩ་བ་གནས་ལུགས་བསྟན་པའི་ལེའུ། བཅུ་པ་རྩ་
བའི་རྩ་བ་གྲོལ་ལུགས་བསྟན་པའི་ལེའུ། སྙིང་གཏམ་མེ་རྩ་རུ་བཏབ་པའི་
གནད་ཀྱི་ཡི་གེ་ལས། གཉུག་མའི་ཡེ་ཤེས་ངོ་སྤྲོད་པའི་དུམ་བུ། དང་པོ་ཤེས་བྱ་
གཞི་མེད་ དུ་ བསྟན་ པ། གཉིས་པ་ དགོངས་ པ་ བསྟན་ མེད་ དུ་ གཏན་ པ།
གསུམ་པ་ཡེ་ཤེས་ལྔའི་ལམ་འཁྱེར་བསྟན་པ། བཞི་པ་མཐའི་དྲི་མ་ངོས་གཟུང་
བ། ལྔ་པ་ཆོས་ཀྱི་བྱ་བ་གཏན་ལ་ཕབ་པ། དྲུག་པ་གདམས་པའི་འཕྲང་བཅད་
པ། བདུན་པ་སྒྲུབ་པ་བསྲངས་སུ་བཅུག་པ། བརྒྱད་པ་དོན་གྱི་ཕུགས་བཀྲུ་བ།
དགུ་པ་དབང་པོ་རབ་ཀྱི་གྲོལ་ལུགས་བསྟན་པའི་ལེའུ། བཅུ་པ་དགོངས་པའི་
ཕུག་བཏིབ་པའི་ལེའུ། ཀླུབས་པ་ལོ་འདབ་ཀྱི་ཆོས་སྡེ་བདུད་རྩི་ཞུན་མ། ཡུལ་
བདུན་ལས་གྲས་པ། ཐབས་ལམ་གནད་བསྐྲུན་པ་གསེར་གཙོ་མའི་སྐོར། ལོང་
གཏམ་ཁྲོལ་བུའི་སྐོར། བུ་ཆེན་བདུན་གྱིས་ཞུས་པའི་ལན་དང་བཅས་ཏེ་བདུན་
ཡིན། རྣལ་འབྱོར་ཉི་ཤུ་རྩ་གཅིག་གི་ཐུགས་ཉམས། སྙིང་གཏམ་ལྔ་པ་ཞལ་ལྟ་
སེམས་ཀྱི་སྒྲོན་མེ། གྱ་ལོག་གནད་ཀྱི་གདམས་པ། ཐུགས་ཀྱི་ཉམས་སྣང་།
གཅེས་པའི་ཕྲ་ཐིག རང་སྐྱོན་ཉི་ཤུ་རྩ་བརྒྱད་པ། ཟབ་བསྡུས་བཅུ་གསུམ་པ།
ཇོམོ་ཉི་ཤུ་རྩ་བཞི་ལ་གདམས་པའི་ཞུ་ལན། ཇོ་མོ་ཉི་ཤུ་རྩ་བཞིའི་རྣམ་ཐར།



རྣམ་ཐར་ཟུར་འདེབས་མཛེས་རྒྱན།
189
བསམ་གཏན་དཔུང་པ་སེམས་འཛིན་གྱི་སྐོར། འདའ་ཁ་ཞལ་ཆེམས་ཀྱི་སྐོར་
རྣམས་ཞུས་མཐར། སྟག་ལུང་པའི་ཆོས་གྲྭ་ཆེན་པོ་ཉིད་དུ་སླར་དཀའ་ཐོ་ཡང་
ཡང་གི་བསྐུལ་འདེབས་གནང་བ་བཞིན་མྱུར་སྟབས་སུ་ཕྱིན་མཚམས་བཀའ་
བཀོད་ལ་ཁར་སང་ ཐང་འབྲོག་ཏུ་སེམས་འགྲེལ་སྐོར་གསུམ་ལ་ཞིབ་བཤད་
གནང་བ་ཡང་། གཡེང་བའི་དབང་གིས་ཇི་ལྟ་ཇི་སྙེད་པ་ངེས་གནས་སུ་འབྱོར་
པ་རང་མ་བྱུང་བ་ནས། མཆོད་ཁང་རྩེར་བྲེལ་སྤྱོད་ཀྱི་ཁུར་ལེན་ལ་གཅུང་རིན་
པོ་ཆེ་འགྲོ་མགོན་རས་ཆེན་པ་དཔོན་སློབ་རྣམས་ལ་ཁ་བཀོད་འཐོམས་པར་བྱས།
ངེད་རང་དཔོན་སློབ་ལྷན་དུ་གྲོག་ཁར་ནང་མཚམས་བཅད། བཀའ་ཆོས་ལ་
གཡེང་བས་མི་བརྫི་བ་རང་ཅིག་བྱེད་དགོས་པར་འདུག་གསུང་བ་ཉིད་ ཕྱག་
བཞེས་ལ་ཐེབས་པར་གནང་བའི་སྐབས། དེ་སྐབས་ཀྱི་བཀའ་ཆོས་འབུལ་བའི་
ཐོག་མ། སྔ་དྲོའི་ཆ་ལ་ཉིན་རེ་བཞིན་བར་མ་ཆད་པ་གསོལ་བ་སྔ་ཐོན་ནས།
གུང་གི་གདུགས་ཚོད་ཀྱི་བར་ནཱ་རོ་འགྲེལ་ཆེན། ལྷའི་རིགས་ཀྱི་བློ་གྲོས་ཀྱི་གུར་
འགྲེལ། སཾ་བུ་ཊིའི་འགྲེལ་པ་མན་ངག་སྙེ་མ། ལཱ་ཝ་བས་མཛད་པའི་བདེ་
མཆོག་རྩ་རྒྱུད་ཀྱི་འགྲེལ་པ། ཀཱ་ལ་ཀལྤས་མཛད་པའི་རྡོ་རྗེ་མཁའ་འགྲོའི་
འགྲེལ་པ། རཏྣ་རཀྵི་ཏས་མཛད་པའི་བདེ་མཆོག་སྡོམ་འབྱུང་གི་འགྲེལ་བ།
པདྨ་བཛྲ་ཡིས་མཛད་པའི་མཁའ་འགྲོ་རྒྱ་མཚོའི་འགྲེལ་པ་གྲུ་གཟིངས། སློབ་
དཔོན་མི་བསྐྱོད་པས་མཛད་པའི་རྟོག་བདུན་གྱི་འགྲེལ་པ། དཔལ་འཛིན་གྱིས་
མཛད་པའི་དགྲ་ནག་གི་འགྲེལ་པ་རྣམས་ལ་རྒྱུད་སོ་སོ་དང་སྦྱར་བའི་ས་གཞུང་
འབྲེལ་ཙམ་མགྱོགས་ཆོས་སུ་ཕུལ་རྗེས། བཤད་བྱའི་ངོ་བོ་དཔལ་གསང་བ་
འདུས་པའི་འགྲེལ་ཆེན་སྒྲོན་མ་རབ་གསལ་ཉིད་ལ་མཐའ་དྲུག་ཚུལ་བཞི་འབྱེད་



190_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་གསང་རྒྱན་བདུན་གྱི་སྤྱི་ཆིངས་ཀྱི་སྒོ་ཕྱེ་སྟེ་ལེགས་པར་ཕུལ་ཞིང་། བདེ་
དགྱེ་གསང་གསུམ་གྱི་རྒྱུད་འགྲེལ་རྣམས་ཀྱང་། དཔལ་ངག་དབང་གྲགས་པ་
ཉིད་ཀྱིས་ཞུས་དག་གནང་བའི་གླེགས་བམ་གསེར་རྐྱང་མ་འབའ་ཞིག་ལ་བཤད་
དཔེ་བགྱིས་ཤིང་། སྔགས་གཞུང་གི་བཀའ་ཆོས་རྣམས་རྫོགས་མཐར། བྱམས་
ཆོས་སྡེ་ལྔ། དོ་ཧ་སྐོར་གསུམ། པར་པུ་བའི་འགྲེལ་བ་དང་སྦྱར་བ་སོགས་སྔར་
མ་གསན་པའི་ལུང་དཔག་མེད་འགྲུལ་པར་ཕུལ་ཞིང་། དགོངས་ཁའི་ཆ་ལ་
ཉིན་རེ་བཞིན་མ་ཆག་པར། ཐོག་མར་དབང་གི་སྒོ་འབྱེད་དཔལ་མཁའ་འགྲོ་
རྒྱ་མཚོ་བརྡ་དང་བརྡ་ཅན་གྱི་དཀྱིལ་འཁོར་རྣམ་པ་བཞི་མངོན་པར་དབང་
བཀུར་ཞིང་། དེ་མཚམས་རིམ་ཅན་དུ་བདེ་མཆོག་ལོ་དྲིལ་ནག་གསུམ། བདེ་
མཆོག་སྡོམ་འབྱུང་། བདེ་མཆོག་བོང་ཞལ་ཅན། གསང་འདུས་རིགས་གསུམ།
དགྲ་གདོང་འཇིགས་གསུམ། གཤེད་དམར་སྒོ་གཉིས། གྲུབ་པའི་རྒྱལ་མོ་ལྷ་
མངས་ལ་སོགས་པ་ཟུར་བཀའ་རྣམ་པར་དག་པ་བདུན་ཅུ་དོན་ལྔ་ཙམ་གྱི་མཐར།
རྒྱུད་སྡེ་ལྔའི་དཀྱིལ་འཁོར་ཆེན་པོ་མངོན་པར་དབང་བཀུར་བ་སྔོན་དུ་འགྲོ་བ་
ཅན་གྱི་ཤངས་པ་བཀའ་བརྒྱུད་ཀྱི་དབང་བྱིན་རླབས་རང་གིས་ཐོབ་པ་མ་ལུས་པ་
དང། གཞན་ཡང་རྣམ་སྲས་རིགས་ཆེན་བརྒྱད། ཐུགས་དམ་ལྷ་ལྔ། དམ་
ཅན་དྲེགས་དྲུག་ལ་སོགས་ཏེ་ཟུར་བཀའ་རྣམ་པར་དག་པའི་བྱིན་རླབས་ཕྲན་བུ་
རང་གིས་ཐོས་པ་མཐའ་དག་ཀྱང་རྫོགས་པར་ཕུལ། སྲོད་ཀྱི་ཆ་ལ་ནི་གུ་ཆོས་
དྲུག་སོགས་ཅུང་ཟད་ཉམས་སུ་མྱོང་བའི་ཟབ་ཁྲིད་རྣམས་ཕུལ་བ་ལ་ཐུགས་ཀྱི་
དང་བ་སྟོབས་སུ་གྱུར་པའི་བརྙེལ་བྱང་གི་ཟིན་ཐོ་གནད་བསྡུས་འདོམས་ཆེ་བ་
སྤེལ་བར་མཛད་འདུག་པ། ཕྱིས་མཐོང་བ་ན་ཡང་རང་ཉིད་དད་པའི་སྤུ་ལོང་



རྣམ་ཐར་ཟུར་འདེབས་མཛེས་རྒྱན།
191
གཡོ་ཞིང་། རང་གིས་ཀྱང་ཆོས་ཀྱི་བྱ་བ་དོན་ཆེན་དུ་སོང་བའི་ཡིད་བདེ་འབད་
མེད་དུ་སྐྱེས། དེ་ནས་སླར་ཡང་ཁར་སྦས་དོན་གསལ་བའི་ཟབ་ཁྲིད་ཀྱི་རིམ་པ་
རྒྱ་ཆེར་ཕུལ་ཞིང་། སྦས་དོན་གསལ་བའི་ཁྲིད་འདི་ཐོབ་པས། བླ་མེད་ཀྱི་རྒྱུད་
ཐམས་ཅད་ཀྱི་ཁྲིད་ཕལ་ཆེར་ཐོབ་པའི་ཚུལ་ནི། འདིར་འཇིགས་བྱེད་ཀྱི་ཤིན་
ཏུ་སྤྲོས་མེད་དང་། གཤེད་དམར་གྱི་རྣལ་འབྱོར་བཞི་ཁྲིད་དང་། འཁོར་ཆེན་
གྱི་གཏུམ་མོ་ལམ་རྫོགས་ཀྱི་ཁྲིད་ལ་སོགས་པ་དང་། རྡོ་རྗེ་ར་ལིའི་ཁྲིད་ཕྱག་རྒྱ་
བཞི་ལྡན་འདིར་འདུས་པས། དམར་ནག་གདོང་དྲུག་འཇིགས་བྱེད་འཁོར་ལོ་
ཆེན་པོ། རྡོ་རྗེ་ར་ལི་རྣམས་ཀྱི་ཁྲིད་ཉི་ཤུ་རྩ་བཞི་དང་། དེ་ཐམས་ཅད་ཀྱི་
མཐར་ཐུག་འདུས་པ་ཆེ་ལས་སྟོན་པ་ཡིན་པས་གསང་འདུས་རིམ་ལྔའི་ཁྲིད།
ལྷན་ཅིག་སྐྱེས་སྦྱོར་གྱི་ཁྲིད། སྦྱོར་དྲུག་གི་ཁྲིད་དེ་ཁྲིད་བཅོ་བརྒྱད། དེ་ཡང་
བཤད་རྒྱུད་རྡོ་རྗེ་ཕྲེང་བ་ལས། རྣལ་འབྱོར་རྒྱུད་ཀྱིས་རྣལ་འབྱོར་མའི་རྒྱུད་
རྟོགས་དགོས་པར་བཤད་པས། བདེ་མཆོག་ལྷན་ཅིག་སྐྱེས་སྦྱོར་གྱི་རིམ་ལྔ།
དེ་ཡང་མངོན་སྤྱོད་རྡོ་རྗེ་མཁའ་འགྲོ་དང་། མཁའ་འགྲོ་རྒྱ་མཚོ་རྣམས་ལས་
མན་ངག་བསྐུས་པ་ཡིན་པས། དེ་གསུམ་གྱི་རིམ་ལྔ་དང་། སྡོམ་འབྱུང་གི་ཁྲིད་
རིམ་པ་ལྔ་དང་། རྣལ་འབྱོར་མ་ཀུན་སྤྱོད་ཀྱི་ཁྲིད་ཟབ་ལམ་དེ་ཉིད་གསུམ་པ།
ཧེ་རུཀ་སྔོན་བྱུང་གི་ཁྲིད་རིམ་པ་ལྔ།. མ་ཧཱ་མཱ་ཡའི་རྫོགས་རིམ་གྱི་མན་ངག
གདན་བཞིའི་རྣལ་འབྱོར་བཞི་ལྡན། དུས་འཁོར་ལས་བླ་མེད་ཀྱི་རྒྱུད་ཐམས་
ཅད་ངེས་དོན་དུ་གཉིས་མེད་རྒྱུད་དུ་བཞེད་པས། གཉིས་མེད་རྡོ་རྗེ་ཕྲེང་བའི་
སྨར་ཁྲིད་ཟབ་ལམ་གསང་བ། གཉིས་མེད་སམ་བུ་ཊིའི་ལམ་འབྲས་ཏེ་ཁྲིད་
བདུན་བཅུ་རྩ་གཉིས། རྣལ་འབྱོར་གྱི་རྒྱུད་ངེས་དོན་མཐར་ཐུག་དང་བཅས་



192
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
པའི་ཁྲིད་བརྒྱ་དང་བཅུ་གཅིག བརྟག་གཉིས་ལས། སྔགས་ཀྱི་རིམ་པ་ཀུན་
ཤེས་ནས། ཞེས་པའི་ཚུལ་གྱིས་རྣལ་འབྱོར་མའི་ཁྲིད་ཀྱང་བརྒྱ་དང་བཅུ་བཞི་
སྟེ་ཉིས་བརྒྱ་དང་ཉི་ཤུ་རྩ་བརྒྱད། དུས་འཁོར་གྱི་སྦྱོར་དྲུག་ཏེ་ཉིས་བརྒྱ་རྩ་དགུ་
ཀུན་ཏུ་འགྲོ་བ་ལྷན་ཅིག་སྐྱེས་སྦྱོར་ཏེ་ཉིས་བརྒྱ་སུམ་ཅུ་ཡིན་ལ། སྦས་དོན་
གསལ་བའི་ཁྲིད་ཀྱི་རྐང་གྲངས་རྣམས་ཕུལ་རྗེས། སླད་ནས་འཇུག་པའི་སྒོ་བཞི།
རིག་པའི་གནས་ལྔ། རིམ་པར་ཕྱེ་བ་གསུམ་བརྒྱ་དྲུག་ཅུ། རྣམ་པར་ངེས་པ་
སྟོང་ཕྲག་བདུན་ཅུ་རྩ་གཉིས། ལེའུ་ལག་ཉི་ཁྲི་ཆིག་སྟོང་དྲུག་བརྒྱའི་བདག་
ཉིད་ཅན་གྱི་དེ་ཉིད་འདུས་པའི་ཆོས་ཀྱི་རྒྱ་མཚོ་ཆེན་པོའི་སྙིང་པོའི་སྙིང་པོར་
གྱུར་པ། དལ་འབྱོར་རྙེད་པར་དཀའ་བ་དང་འཆི་བ་མི་རྟག་པ་བསྒོམས་པས་
སྐྱེས་བུ་ཆུང་ངུའི་ལམ་རྫོགས། ལས་རྒྱུ་འབྲས་དང་འཁོར་བའི་ཉེས་དམིགས་
བསྒོམས་པས་སྐྱེས་བུ་འབྲིང་གི་ལམ་རྫོགས། བྱམས་སྙིང་རྗེ་སོགས་ནས་བྱང་
ཆུབ་ཀྱི་སེམས་ཀྱི་བར་བསྒོམས་པས་སྐྱེས་བུ་ཆེན་པོའི་ལམ་སྟེ་ཐེག་པ་ཐུན་མོང་
པའི་ལམ་རྫོགས་སོ། ། སྡིག་སྦྱོང་གི་སྐབས་སུ་བྱ་རྒྱུད་ཀྱི་བསྙེན་སྒྲུབ་དང་ལམ་
རྫོགས། ཚོགས་གསོག་གི་སྐབས་སུ་སྤྱོད་རྒྱུད་དང་བསྙེན་བསྒྲུབ་ཀྱི་ལམ་རྫོགས།
བསགས་སྦྱངས་གཉིས་མེད་ཀྱི་སྐབས་སུ་རྣལ་འབྱོར་རྒྱུད་ཀྱི་བསྙེན་བསྒྲུབ་དང་
ལམ་རྫོགས། དངོས་གཞི་ལ་ལྟ་བའི་ཁྲིད། བསྒོམ་པའི་ཁྲིད། སྤྱོད་པའི་ཁྲིད་
དང་གསུམ་ཡོད། དང་པོ་ལ་ཟབ་པ་ལྟ་བའི་མཚན་ཉིད་ཐེག་པ་དང་ཐུན་མོང་
བ་ཡིན་ཅིང་། དེ་ལ་ཡང་སྟོང་ཉིད་དང་འབྲེལ་བའི་ལྟ་བས་དངོས་འཛིན་
འགོག མཉམ་ཉིད་དང་འབྲེལ་བའི་ལྟ་བས་ཆོས་དང་ཆོས་ཉིད་འདུས་བྱས་
ཀུན་མཉམ་འཛིན་འགོག བརྗོད་མེད་ཀྱི་ལྟ་བས་བརྗོད་བྱ་བརྗོད་བྱེད་ཀྱི་ཡུལ་



རྣམ་ཐར་ཟུར་འདེབས་མཛེས་རྒྱན།
193
ལས་འདས་པའོ་ཞེས་པའི་ཁས་ལེན་འགོག མི་རྟོག་པའི་སྐབས་སུ་ཆོས་གང་ལ་
ཡོད་མེད་དང་ཡིན་མིན་རྟག་ཆད་སོགས་མུ་བཞིའི་སྒྲོ་འདོགས་ཆོད་ནས་ཁས་
ལེན་ཅི་ཡང་མེད། འཛིན་སྟངས་གང་དུའང་མི་སྦྱོར་བར། མི་མནོ། མི་
སེམས། མི་བསྒོམ། མི་དཔྱད་པར་མཉམ་པར་བཞག་བྱ་མེད་ཀྱང་
། དེ་ཉིད་
ལ་མི་རྟོག་པའི་རྣལ་འབྱོར་གྱི་ཐ་སྙད་བྱས་པ་ཡིན་ནོ། ། གསལ་བའི་ལྟ་བ་ཐུན་
མོང་མ་ཡིན་པ་སྔགས་ལས་གཙོར་གསུངས་ལ། ཟབ་གསལ་གྱི་ལྟ་བས་མདོ་
སྔགས་ཀྱི་ལམ་རྫོགས་ལ། བསྒོམ་པ་ལ་བསྐྱེད་རྫོགས་གཉིས། བསྐྱེད་རིམས་
ལའང་བསྐྱེད་རིམ་དངོས་དང་རྫོགས་རིམ་ཐུན་མོང་བ་དགོས་ཏེ། ཚོགས་
གཉིས་ཟུང་འབྲེལ་དུ་ཉམས་སུ་བླང་དགོས། རྫོགས་རིམ་ལའང་རྟེན་བསྐྱེད་
པའི་རིམ་པ་དང་། བརྟེན་པ་རྫོགས་པའི་རིམ་པ་གཉིས་སུ་ཡོད། དེ་ལ་སྐུ་རྡོ་
རྗེའི་ཁྲིད། གསུང་རྡོ་རྗེའི་ཁྲིད། ཐུགས་རྡོ་རྗེའི་ཁྲིད། དབྱེར་མེད་ཡེ་ཤེས་རྡོ་
རྗེའི་ཁྲིད་རྣམས་གསུངས། དང་པོ་ལས། སོར་བསྡུད་ཆོས་སྐུ་སྔོན་དུ་བྱེད་
པའི་ཁྲིད་ཡིན། བསམ་གཏན་གཟུགས་སྐུ་སྔོན་དུ་བྱེད་པའི་ཁྲིད་ཡིན། དེ་
ཡང་རྟོགས་པ་རགས་པ་ལ་དམིགས་པ་གཙོ་བོར་འཛིན་ཅིང་། དཔྱོད་པ། དེ་
ལས་ཤིན་ཏུ་ཕྲ་བ་ལ་སྤྱད་ན་བསྒོམ་པ་ཡིན་ནོ། ། དགའ་བདེ་གཉིས་ཕན་ཡོན་
གྱི་ཡན་ལག་ཡིན། དེ་བཞི་སྔོན་དུ་སོང་བ་ལས་སེམས་བརྩེ་བ་གཅིག་དོན་གྱིས་
འབྱུང་ངོ་། ཅེས་སྟོང་ཟོབ་ཀྱི་དཔེ་གླགས་ལུང་ཙམ་དུ་མ་སོང་བའི་ཐུགས་ཀྱི་རེ་
བ་ཡོངས་སུ་བསྐངས། གཅུང་རིན་པོ་ཆེ་རས་ཆེན་པའི་དྲུང་དུ། ཞབས་དྲུང་
ཆེན་མོར་ཕུལ་བའི་བཀའ་ཆོས་ཇི་སྙེད་པ་སྐྱར་ཆོས་སུ་ཕུལ་ཞིང་ཕ་གཅིག་བུ་
གཅིག་གི་དགོངས་རྩེ་གནང་། ཚོགས་པ་སྤྱི་ལ་ནི་གུ་ཕྱག་ཆེན་ཟབ་རྒྱས་ཀྱི་
，



194
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཏེར་ཁ་ཕྱེ་སྟེ་སྐལ་ལྡན་མང་པོ་ཡིད་ཆེས་ཀྱི་ས་ལ་བཞག དཔལ་སྟག་ལུང་གི་
ཆོས་གྲྭ་ཉིད་དུ་སྤྱི་དང་གང་ཟག་ནས་ལོངས་སྤྱོད་ཀྱི་དངོས་པོ་བསམ་གྱིས་མི་
ཁྱབ་པའི་འབུལ་སྣོད་བྱུང་བ་ཀུན་ཀྱང་དཔང་ཐུབ་པ་ཁོ་ནའི་ཐོག་མར་དངོས་
གྲུབ་ཀྱི་བར་ཆད་སེལ་བའི་ལྷ་མགོན་པོ་མཐོང་བ་དྲི་མེད་ཀྱི་ཡིད་ཆེས་བསྐྱེད་
པའི་རྟེན་མཆོད་ཁང་རྩེ་ན་བཞུགས་པའི་དངུལ་སྐུའི་མགོན་པོ་ཆེན་པོའི་དྲུང་དུ།
སྔ་ཕྱིར་སྙན་དར་དྲུག་ཅུ་རེ་བཞི་ཙམ་དང་། རྭ་བསྒྲེང་དུ་ཇོ་བོ་འཇམ་པའི་རྡོ་
རྗེའི་སྐུ་ལ་གསེར་ཆབ་བསྟུད་མར་ལན་གསུམ། དགོན་གོ་འོག་གི་ཞལ་གསེར་
འབུལ་འོས་ཐམས་ཅད་ལ་གསེར་ཆབ། སོ་སོ་ལ་གོས་དར་གྱི་སྙན་དར་འབུལ་
དགོས་ཉེར་ལྔ་ཙམ་ཁ་ཡིག་འབྱར་བ་དང་། དགེ་འདུན་ཚོགས་ལ་མང་ཇ་
འགྱེད་ཆས། བླ་མ་རྣམ་གཉིས་ལ་བསྔོ་རྟེན། དཀོན་གཉེར་སོ་སོ་ལ་གནང་
སྦྱིན་དཔེ་བྲལ་བསྒྲུབས་རྗེས་སྟག་ལུང་གི་ཚོགས་ཆེན་པོར། སྔ་རྟིང་གི་ཇ་
འགྱེད་བགྱིས། སླར་ཡང་སྤྱང་ལུང་གི་དབེན་གནས་སུ་ཟླ་ཕྱེད་ཙམ་བསྡད་རིན།
དཔལ་རིན་པོ་ཆེའི་དྲུང་དུ་ཉི་ཤར་ལ་ཕྱག་འཚལ་རྟེན་བཀྲ་ཤིས་ཁ་བཏགས་རེ་
རེ། ཉིན་བར་ལན་དུ་མཇལ་ལ་དར་ཁ་རེ་རེ། ནུབ་མོ་གཟིམ་མལ་དུ་ཕེབས་
མཚམས་ཞབས་དཀྲིས་གོས་ཆེན་ཁ་རེ་ཕུལ། ཞབས་ལ་གཏུགས་སྨོན་ལམ་མ་
ཆག་པར་བགྱིས་ཤིང་། དེའི་རིན་གྱི་བཀའ་ཆོས་ཀྱི་རིམ་པ། པཎ་ཆེན་རིན་པོ་
ཆེ་ནས་བརྒྱུད་པའི་ནཱ་རོ་ནི་གུའི་ཁྲིད། གོང་གི་ལམ་འབྲས་ཀྱི་ཆ་ལག་བདག་
མེད་མ་ ཕྱི་ནང་། རྣམ་འཇོམས་བིར་ལུགས། ལམ་ཟབ་ ཕྱི་ནང་། བིར་
བསྲུངས་ཐུན་མོང་ཐུན་མོང་མ་ཡིན་པ། བླ་མ་རིན་འབྱུང་། ཚར་གསུམ་ཁུག་
པ། བརྡ་ཆིག་བརྒྱུད། བརྡ་དོན་གསལ་བ། གྲུབ་པ་ལུང་སྦྱིན། མགོན་



རྣམ་ཐར་ཟུར་འདེབས་མཛེས་རྒྱན།
195
ཀྱང་། ཆོས་སྐྱོང་གུར་ཞལ་རྣམས་ཀྱི་བཀའ་དབང་བྱིན་རླབས་རེ་རེ་ལ་ཡང་།
གོས་དར་ཁ་ཟུང་དུ་འགྲེལ་པ་དང་། ཁ་བཏགས་སྤོས་ཆག་སོགས་སྙིང་ནོན་
པའི་སྲིད་ཞུ་བགྱིས་ཤིང་། དེ་བར་ཆོས་རྗེ་གདན་ས་པ་ལ་དུས་འཁོར་ཇོ་ཞལ་
ལུགས་གཉིས་ཀའི་དབང་། རྒྱུད་འགྲེལ་གྱི་ལུང་སོགས་དགོངས་པར་ཡོད་པའི་
འདོད་ཆོས་རྣམས་རྫོགས་པར་ཕུལ་མཚམས། དཔལ་རིན་པོ་ཆེའི་དྲུང་དུ་ཇ་
སིགས། གོས་ཕྱི་ནང་། དངུལ་ཕོར། དཀར་ཡོལ་ཆག་མེད་ལོ་གྲངས་དང་
མཐུན་པ་སུམ་ཅུ་སོ་དྲུག་རྟེན་མཐོངས། གདན་བཞུགས་ལ་དམིགས་གོས་དར་
ཁ་རེ་ལ་རྡོ་རྗེ་རྒྱ་གྲམ་དང་། གཡུང་དྲུང་རིས་སྤེལ་བ་ཉེར་གཅིག ཚོགས་སུ་
མང་ཇ། གདན་ས་པ་ལ་བསྔོ་རྟེན་ཟབ་རྒྱས། དར་ཁ་ཉིས་བརྒྱའི་འགྱེད་
རྣམས་བསྒྲུབས་རྗེས་བཀྲ་ཤིས་ལྗོངས་བརྒྱུད། ཇོ་བོ་རིན་པོ་ཆེའི་དྲུང་དུ་སྙན་
དར་སྔོན་དུས་ཀྱི་དར་ཆེན་གསེར་མཆོག་ཡུག་དང་། གསོལ་ལྷུང་དུ་ཁ་ཆེ་ཙན་
དན་སོགས་ཕུན་ཆེ་བ་རང་ཕུལ། ཇོ་བོ་བཅུ་གཅིག་ཞལ་ལ་དར་ཡུག་དཀར་པོ་
སྣེ་ཚང་གི་སྙན་དར་ཙམ་ཕུལ། ། སྨོན་ལམ་བཏབ་ནས་རྒྱལ་ཆེན་གླིང་དུ་ཟླ་
སྦྲེལ་ཙམ་བསྡད་སྐབས། རིན་པོ་ཆེ་རྩེ་ལྷ་སྒང་པ་སྤྱན་དྲངས། སྔར་ཐོབ་པའི་
ཞི་བྱེད་ཀྱི་ཁ་སྐོངས་དམ་པ་རིན་པོ་ཆེའི་ཆོས་སྐྱོང་ཨ་གོ་ཌའི་རྗེས་གནང་སྒྲུབ་
སྐོར་ཞུས་ཤིང་། ཇ་མགོ་སྤོར། དར་ཡུག དཀར་སངས། སྣམ་དཀར།
སྤོས་ཆག གསེར་ཞོ་གང་། གོས་ཆེན་ཁ་དོ་འབྲེལ། བཀྲ་ཤིས་ཁ་བཏགས་
རྣམས་ཕུལ། དེ་ནས་སྟག་ལུང་དུ་ཕུལ་བའི་སྦས་དོན་གསལ་བའི་ཆ་ལག་
འཁོར་ལོས་བསྒྱུར་དྲུག ཀྱེ་རྡོར་ལུས་དཀྱིལ་གྱི་བཀའ་ཞུ་བ་ལ་ཆོས་རྗེ་རིན་པོ་
ཆེ་གྲགས་ཡེ་བའི་དྲུང་དུ་ཕྱིན། གསེར་ཞོ་གང་། རྟེན་མཐོངས་སྒོ་ཚད་གཅིག་



196
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྣམས་ཆོས་ཡོན་དུ་ཕུལ། ཐམས་ཅད་མཁྱེན་པ་བོ་དོང་བ་ནས་བརྒྱུད་པའི་
དབང་ལུང་ཡིད་ཆེས་པར་ཐོབ་མཚམས། ལམ་བསྲངས་སྔོན་གྱི་གནས་རྗེས་སུ་
བལྟ་བ་དང་། གཏིང་སྐྱེས་ཕྱོགས་སུ་དགོས་པའི་མགོན་པོ་ཏྲཀྐད་ཀྱི་ཆོས་སྐོར་
ཞུ་བ་ལ་གྱེ་རེའི་དབེན་གནས་དམ་པར་བསྙགས། རིན་པོ་ཆེ་གདན་སའི་དྲུང་
དུ་ཏྲཀྐད་ཀྱི་དབང་བཞི་རྫོགས་གཉོས་ལོ་ཆེན་པོའི་ཐུགས་དམ་བྲིས་སྐུ་རྒྱ་གར་མ་
ཁྲག་མཐོར་མར་གྲགས་པའི་སྤྱན་སྔར་ཞུས་པས་ཡིད་ཆེས་པའི་ཟིལ་དང་ལྟས་
ལེགས་པར་བྱུང་རྗེས། ནག་པ་ཆེན་པོ་གཅེར་བུའི་རྒྱུད་སོགས་སྒྲུབ་སྐོར་རྣམས་
ཞུས། ལྷ་ས་སྐུ་མཆེད་ཡུམ་སྲས་རྣམས་ལའང་ཐུགས་བཞེད་གང་ཡོད་ཀྱི་དབང་
བཀའ་རྗེས་གནང་མང་དུ་ཕུལ། མགོན་པོའི་བཀའ་ལུང་གི་ཡོན་དུ། གསེར་
གྱི་མཎྜལ། ཇ་གོས་དར། སྣམ་རས་གྱ་ནོམ་པ་རང་གི་ཐུགས་དགྱེས་པ་བསྐང་
ཞིང་། གནས་དེ་ཉིད་དུ་ལྷ་པ་རང་གི་ཕྱག་ན་བཞུགས་པའི་དེ་བཞིན་གཤེགས་
པའི་འཕེལ་གདུང་། སློབ་དཔོན་པདྨའི་སྐུ་ང་ཐིམ་མ། ཏི་ལོ་པའི་ཞབས་རྗེས།
ནཱ་རོ་པས་མར་པ་ལ་དངོས་སུ་གནང་བའི་བདེ་མཆོག་རྡོ་སྐུ། སངས་རྒྱས་སྟོན་
པའི་ཕྱག་དྲིལ་སོགས་སྤྱིར་ངོ་མཚར་ཅན་གྱི་རྟེན་མཇལ་རྒྱ་ཆེ་བ་དང་། ཁྱད་
པར་གཉོས་རྒྱལ་བ་ལྷ་སྣང་པ་རང་གི་ཐུགས་དམ་ཡ་བཞིའི་ཕྱག་བྲིས་དངོས་ཀྱི་
ཕྱག་དཔེ་མཆིང་ཁུག་མ་དཔེ་སྣ་ཅིག་ཀྱང་མ་ཉམས་པ་དང་མཇལ་བས་སྙིང་གི་
བ་སྤུ་ལན་བརྒྱར་གཡོས། དངོས་གྲུབ་ཀྱི་དགོས་སྐལ་དུ་འཕེལ་གདུང་ཁྱད་པར་
ཅན་དང་། གཉོས་ཆེན་པོའི་གསོལ་ལྷུང་ཡང་ལག་ཏུ་རང་བབས་སུ་བྱུང་བས་
དགའ་བ་དཔེ་མེད་པས་ཡིད་དགའ་མགུར་རངས་པའི་ངང་ཉིད་ནས། ལྷ་པ་
སྐུ་མཆེད་གཉིས་ཀས་དད་པའི་སྤྱན་ཆབ་གཡོ་བཞིན་དུ་གྱེ་རེ་ལྷ་ཁང་བར་སྐྱེལ་



རྣམ་ཐར་ཟུར་འདེབས་མཛེས་རྒྱན། ། 197
ཐུང་གནང་། ལམ་བསྲངས་འབོད་མིའི་དབང་གིས་གླང་པ་གསེར་གླིང་དུ་བདེ་
བར་སོན། ཆོས་རྗེ་དཀོན་མཆོག་རིན་ཆེན་པ་ལ་ཟླ་བ་གཅིག་གི་བར་ཉིན་
མཚན་སྦྲེལ་བའི་དབང་ལུང་མན་ངག་རྒྱ་ཆེར་ཕུལ་བ། ཁོང་པ་རང་གི་གསན་
ཡིག་ཏུ་ཐེབས་པ་ལ་རྣམ་གྲངས་དགུ་བཅུ་གོ་གཅིག་ཙམ་བྱུང་འདུག དེ་སྐབས་
ར་ལུང་དུ་འབྲུག་པ་རིན་པོ་ཆེའི་གདུང་རྟེན་ལ་གསེར་སྲང་གང་གི་མེ་ཏོག་
འབུལ་མི་བརྫངས་མཐར། དཔལ་འཁོར་ལོ་བདེ་ཆེན་ནས་དབོན་ཆེན་པ་རྐང་
གཏད་ནན་བསྐྱེད་ཀྱི་གསུང་མ་ཆོག་པ་འཚེར་བཞིན་དུ་ཕྱིན། ཟླ་ཕྱེད་ཙམ་གྱི་
རིང་དུས་འཁོར་རྒྱུད་འགྲེལ། སྒྲུབ་ཐབས་རྒྱ་མཚོ། གྲུབ་ཆེན་བརྒྱད་ཅུ་སྒྲོལ་
མ་ཉེར་གཅིག སྤྱན་རས་གཟིགས་རིགས་བརྒྱ། ནི་གུའི་ཁྲིད། དབང་བྱིན་
རླབས་ཡོངས་རྫོགས་སོགས་མཁན་ཆེན་རིན་པོ་ཆེ་ཉིད་ཀྱི་བཀའ་དྲིན་ཕེབས་
པའི་དགོངས་པ་རྫོགས་པར་བགྱིས་ཤིང་། རང་གིས་ཀྱང་པཎ་ཆེན་རིན་པོ་ཆེ་
ནས་བརྒྱུད་པའི་གསང་འདུས་མི་བསྐྱོད་པ། བདེ་མཆོག་ནག་པོ་པ། གཤེད་
དམར་ལྷ་ལྔ་གསུམ་གྱི་དབང་དང་། རྣམ་རྟོག་འོད་གསལ་དང་བདུད་རྩི་བྱིན་
རླབས། སྤྲོས་མེད་ཀྱི་ཁྲིད་ལུང་རྣམས་ཞུས་པའི་ཡོན། ཕྱག་གསེར་སྲང་གང་
གིས་མཚོན་པའི་ཆོས་ཡོན་རྒྱས་པར་ཕུལ་ཞིང་། གནང་སྦྱིན་ཡང་ཇ་སིག
གོས་བེམ་སོགས་རྒྱ་ཆེར་གནང་བའི་གོས་བེམ་དེ་ཉིད་དང་། སྟག་ལུང་ནས་
ཁྱེར་ཡོང་བའི་དར་ཆེན་ལུ་ཧཾ་གི་སྣམ་སྦྱར་རབ་ཚད་ཉིན་ཅིག་ཀྱང་ལུས་ལ་མ་
རེག་པ་དེ་གཉིས་ཀ གསེར་མདོག་ཅན་དུ་སེམས་དཔའ་ཆེན་པོ་བྲག་དཀར་བ་
བསོད་ནམས་རྒྱལ་མཚན་གྱི་སྐུ་འདྲ་ན་བཟས་ཕོངས་པར་འདུག་ཟེར་ནས་ཕུལ།
དགུན་གྱི་རེག་བྱ་དང་། དུས་ཆོས་སོགས་ཀྱི་དུས་བཏབ་ལ་བརྟེན་མྱུར་བར་



198 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ལམ་སྤྱད་ནས་གཏིང་སྐྱེས་ཀྱི་ཆོས་གྲྭར་དགེ་འདུན་བདུན་ཅུ་ཙམ་ལ་ལམ་འབྲས་
རྫོགས་པར་བཤད་ཅིང་། ཁྱད་པར་སྡེ་པ་རིན་པོ་ཆེ་ཉིད་ཀྱི་དྲུང་དུ་དགོངས་
བཞེདཀྱི་གཙོ་བོར་འདུག་པ་ནས་བདག་ཆེན་བློ་གྲོས་པ་ནས་བརྒྱུད་པའི་ལམ་
འབྲསཆ་ལག་རྫོགས་པར་ཕུལ་ཞིང་། བརྙེལ་བསོའི་ཟིན་ཐོ་སོགས་ནན་ཏན་
ཆེ་བ་རང་གནང་
། ཐུན་བཞིའི་རྣལ་འབྱོར་ཕྱག་བཞེས་སུ་ཐེབས་པའི་ངོ་
མཚར་གྱི་དཔལ་འཛིན་པར་མཛད། དེ་སྐབས་གནས་དེ་ཉིད་དུ་བདུད་རྩི་རིལ་
བུ་སྒྲུབ་པའི་མདུན་པ་མངོན་དུ་བཏང་
། དགེ་སློང་བཞི་བསྙེན་སྒྲུབ་ལ་ནན་
ཏན་གྱི་བསྐུལ་ཅག་མ་རེལ་བའི་གནད་སྦྱོར་བྱས་ཤིང་། ལམ་འབྲས་དང་ཁོང་
རྣམ་པའི་བསྙེན་སྒྲུབ་མཐར་ཕྱིན་མཚམས། ལམ་འབྲས་ཀྱི་ཆོས་ཡོན་རྣམས།
བྲག་དཀར་ནས་མཁན་ཆེན་རིན་པོ་ཆེ་སྤྱན་དྲངས་ཕྱག་ཏུ་དེངས་པར་བྱས།
བསྔོ་བས་རྒྱས་འདེབས་ཞུས་ཤིང་། སྔ་གོང་ནས་བཀའ་ནན་ཡང་ཡང་གནང་
བ་ལྟར། མཁན་ཆེན་དྲུང་དུ་བདེ་མཆོག་ལཱུ་དྲིལ་ནག་གསུམ་གྱི་དབང་། ནི་
གུའི་བྱིན་རླབས་དབང་དང་བཅས་པ་ཟླ་ཕྱེད་ཙམ་ཕུལ། ངེད་རང་གིས་ཀྱང་
པཎ་ཆེན་རིན་པོ་ཆེ་ནས་བརྒྱུད་པའི་བསྒྲུབ་ ཐབས་བརྒྱ་རྩ། རྒྱ་མཚོ་རྗེས་
གནང་རྫོགས་པར་ཞུས་ཤིང་། གསེར་ཞོ་གསུམ་དང་བདུན་ཆ་ལེགས་པར་ཅིག་
གིས་སྣ་དྲངས་པའི་འབུལ་བ་ཆ་མཐུན་ཡང་བགྱིས། དེ་མཚམས་གཡས་རུ་བྱང་
ནས་བདུད་རྩི་རིལ་བུ་སྒྲུབ་པའི་ཆས་སྨན་ལྟོས་ཆེ་བ་དང་། རྗེ་བཙུན་གྲགས་པ།
ཆོས་རྒྱལ་འཕགས་པ་སོགས་བླ་མ་གོང་མའི་རིལ་བུའི་རྟ་མཚན་ཆེ་བ་གནང་བྱུང་
བ་ལ་གཞི་བླངས། ས་གའི་ཉེར་གསུམ་ནས་ཉེར་དགུའི་བར་གྱི་ཞག་བདུན་ལ་
བརྒྱུད་པའི་ཕྱག་བཞེས་མ་ལོག་པའི་བདུད་རྩི་སྨན་སྒྲུབ་སྤེལ་བས། ཕྱི་ནང་གི་



199
རྣམ་ཐར་ཟུར་འདེབས་མཛེས་རྒྱན།
ལྟས་མེ་ཏོག་གི་ཆར་དང་། དྲི་བསུང་གི་ངད། རིལ་བུ་འཕེལ་སྟོབས་ཆེ་བ་
སོགས་སྒྲིབ་མེད་དུ་བྱུང་ཞིང་། རིལ་བུ་སྒྲུབ་པའི་སྐབས་ཀྱི་ག་ཎ་ཙཀྲ་དུས་
གསུམ་གྱི་པཱུ་ཛ་སོགས་བཟང་ལ་གྱ་ནོམ་པ་ཡང་དད་པ་གསུམ་སྟོབས་སུ་གྱུར་
པའི་མི་དབང་ཆེན་པོ་ཡབ་ཡུམ་གྱིས་ཡང་དག་པའི་ཚོགས་སྤེལ། གནམ་གང་
ལ་མཚམས་ཀྱི་བཅད་བྱ་བཀྲོལ་ནས། ཚེས་གཅིག་ལ་ལམ་དུ་ཞུགས་ཏེ་སྨན་
སྡིངས་རི་བོ་རྒྱས་པའི་མགུལ་དུ་ལོ་ཆེན་སྙིང་གི་ཐིག་ལེའི་དྲུང་དུ་རིལ་བུའི་ཕུད་
དངོས་གྲུབ་ཀྱི་སྐྱེས་ཕུལ། དགོས་དགུར་གྱུར་བའི་བཀའི་ཤིས་བརྗོད་ཀྱི་མེ་ཏོག་
རྣ་བའི་རྒྱན་དུ་བྱས་ནས་བྱང་ཕྱོགས་ཆོས་ཀྱི་རྒྱལ་བའི་ཕོ་བྲང་ག་ལ་བ་དེར་ཕྱིན།
སྔར་གཏིང་སྐྱེས་སུ་བསྡོད་པའི་སྐབས་དང་། ལམ་དུའང་ཡར་རྒྱབ་ནས་མཆོད་
རྟེན་ཆེན་པོའི་རབ་གནས་ལ་འབོད་མི་རིམ་ཅན་དུ་བྱུང་ཡང་མཚན་ལྟས་རྩུབ་
པས་མ་སླེབ་ཅིང་། ངམ་རིངས་སུ་སླེབ་འཕྲལ་ཏི་ཤྲི་རིན་པོ་ཆེ་བཞུགས་འདུག་
པའི་དྲུང་དུ་སྦྱོང་རྒྱུད་ཀྱི་དཀྱིལ་འཁོར་བཅུ་གཉིས་ཀྱི་དབང་ཞུས་པའི་ཐོག་མར་
དར་ཁ་གསུམ་སྦྲེལ། འཇིག་རྟེན་ལས་འདས་པའི་དཀྱིལ་འཁོར་དྲུག་ལ་དོ་སྦྲེལ།
འཇིག་རྟེན་པའི་དཀྱིལ་འཁོར་དྲུག་ལ་ཁ་ཡང་རེ། དབང་གྲོལ་རྗེས་གསེར་ཞོ་
གསུམ་དང་བཅས་པའི་དབུལ་བ་བརྡ་མཚོན་ཙམ་ཡང་ཕུལ་ཞིང་། དེ་ལོ་
གཡས་རུ་བྱང་དུ་ཕྱག་མོ་ཡང་ཤིན་ཏུ་རྩུབ་ཅིང་། མནལ་ལྟས་སོགས་ཀྱང་ལྷག་
པར་རྩེར་བ་དང་། ཐུགས་དོག་ཆེ་བ་རང་འདུག་པ་ནས། སྐུ་རིམ་ལ་དམིགས་
པའི་དྲུག་ཅུ་པའི་གཏོར་བཟློག་ཞི་བ་ལས་ཐམས་ཅད་པའི་བསྲེགས་བླུགས་
བཏབ་པ་སོགས་རང་བློས་ཅི་མཁྱུད་ཀྱི་ལེགས་ཚོགས་སྤེལ་བས་མཚན་ལྟས་དགེ་
ཙམ་དང་། ཆོས་རྒྱལ་མེས་དབོན་རྣམས་ཀྱི་སྐུ་མདོག་ལེགས་པར་བསེལ་ཀྱང་



200_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མངའ་ཐང་ལ་ཅུང་ཟད་རྩུབ་པའི་བར་ཆད་ཀྱི་སྒོ་ཨེན་ཙམ་གྱི་འཆར་སྒོ་སྒྲིབ་
མེད་དུ་བྱུང་པ་ནས། རྒྱལ་པོ་ཆེན་པོ་སྡེ་བཞིའི་རྡུལ་ཚོན་གྱི་དཀྱིལ་འཁོར་ཞལ་
ཕྱེ། ཆོས་རྒྱལ་མེས་དབོན་རྣམས་ལ་དབང་འབུལ་བར་བརྩམས་པའི་ཆོ་གའི་
སྐབས། བཟློ་སྐར་ཆུང་ངུ་ནས་ཙན་ཐབས་སུ་ཕུག་རོན་སྔོ་ནག་ཅིག་གློ་བུར་དུ་
འཕུར་ནས་དཀྱིལ་འཁོར་གྱི་ཁར་མཆོངས་བྱུང་བ་ལ། ལག་པས་བསྙབས་པས་
ཤོག་པ་ནས་ཟིན་བྱུང་མཚམས། བསམ་པ་ལ་འདི་ཕུག་རོན་རང་བརྒྱུད་པ་ནི་
མ་ཡིན། བར་ཆད་རྩོམ་པའི་དམིགས་བྱ་དེར་འདུག་པས་བསྒྲལ་ལམ་སྙམ་པ་
སྐད་ཅིག་ལ། ཅི་བདེན་པ་ལ་བརྫུན་པར་སྒྲོག་པའི་ངན་པ་དག་གི་བླ་མས་ཕུག་
རོན་བསད་ཟེར་བ་ལ་དགོས་པ་མི་འདུག་སྙམ་པའི་ཡིད་སྤྱོད་སྐྱེས་ནས་ཕྱིར་སྐྱེལ་
དུ་བཏང་། དེ་མཚམས་རང་དབང་ཕུལ་ཅིང་
། དེ་མན་མནལ་ལམ་རྩུབ་པ་
སོགས་ཀྱང་འགྱུར། སྐུ་ཆགས་ཀྱང་ནང་ཁུལ་དུ་འགྱུར་ངེས་པའི་མཚན་མ་
གསལ་པོ་གཟིགས་གསལ་དུ་ཕེབས། རང་ཡང་ཡིད་བདེ་སྙམ་པའི་ངང་ནས་ལོ་
དུས་ཀྱི་དུས་དབང་རྣམས་འབུལ་བའི་དབུ་བཙུགས། རང་གི་ཡི་དམ་དུ། ཀ་
ཡ་ཐ་པ་ཤཱནྟཾ་པྲཛྙཱ་མ་ཏི་རྣལ་འབྱོར་སྤྱོད་པའི་སྡེས། དཔལ་དང་པོའི་སངས་
རྒྱས་ཀྱི་བསྡུས་རྒྱུད་ཉིས་བདག་ཉིད་དུ་ལི་ཁི་ཏཾ་གྱི་ངོ་མཚར་བསྐྲུན་པ་དང་།
སྤྲུལ་སྐུ་ཨ་ལྷུན་པ་སྤུན་གྱིས་རྡོ་རྗེ་ཕྲེང་བའི་དཀྱིལ་འཁོར་འབྲི་བའི་དབུ་བཙུགས།
ཏི་ཐི་ཆེན་པོའི་དྲུང་ཐ་སྐར་ལ་བསྐྱོད་མཚམས། དབྱར་རིངས་ཐོག་མར་པཎ་
ཆེན་ནགས་ཀྱི་རིན་ཆེན་ནས་བརྒྱུད་པའི་སྦྱོར་དྲུག ཨོ་རྒྱན་བསྙེན་བསྒྲུབ།
གྲོལ་བའི་ཐིག་ལེ་སོགས་ཆོས་ཀྱི་རྒྱལ་པོ་ཆེན་པོ་ཉིད་སྐུ་རྐྱང་ལ་སྨར་ཁྲིད་མཛུབ་
ཚུགས་སུ་ཕུལ་ཞིང་། ཇི་ལྟར་ཕུལ་བའི་གནད་འདོམས་བརྙེལ་ཐོར་འདེབས་པ་



རྣམ་ཐར་ཟུར་འདེབས་མཛེས་རྒྱན།
201
གནང་འདུག་པ་ནི། རང་གིས་བློ་གྲོས་ཀྱིས་འབད་དེ་བརྩམས་ཀྱང་སྔོ་མི་
ཐོགས་པར་གྱུར་ཞིང་། དཔལ་མཁའ་འགྲོ་རྒྱ་མཚོ་འཁོར་ལོ་བཅུ་གཉིས་རྡུལ་
ཚོན་གྱི་དཀྱིལ་འཁོར་ཆེན་པོ་རང་ཉིད་གཅིག་པུའི་ལག་བྲིས་སུ་དབང་ཕུལ་ཞིང་།
འདི་སྐབས་ཆོས་རྗེ་དགེ་བཅུ་བ་ལ་ཀྱི་རྡོར་བཀའ་བབས་བཞིའི་དབང་། བདེ་
མཆོག་ནག་པོ་པ། གསང་འདུས་མི་བསྐྱོད་པ་སོགས་ཀྱི་དབང་གནང་། གུར་
སམ་གྱི་རྒྱུད་ལུང་། བཀའ་གདམས་ཐིག་ལེ་བཅུ་དྲུག་གི་དབང་སྐབས། ནམ་
མཁའ་ལ་འཇའ་ཚོན་ངོ་མཚར་ཆེ་སྙམ་པ་བྱུང་། དེ་སྐབས་ལྷོ་རི་བོ་ཆེ་ནས་རིན་
པོ་ཆེ་མང་དཀར་བ་དཀའ་བ་ཆེན་པོས་སྤྱན་དྲངས། ཕྲེང་བ་སྐོར་གསུམ། ཀྲྀ་
ཡའི་ཁ་སྐོངས་དང་བཅས་པའི་དཀྱིལ་འཁོར་ཞེ་ལྔར་དབང་ཞུས་པའི། དཀྱིལ་
འཁོར་ཆུང་མཐའ་ལ་དར་ཁ་གསུམ་རེ། དེ་གོང་ལ་དར་ཁ་ལྔ་ཙམ་དང་བདུན་
ཙམ་སྤེལ་བ་ཤ་སྟག་དང་། དུས་འཁོར་ཆོས་དབྱིངས་གསུང་དབང་། འཇམ་
དབྱངས་སྒྱུ་དྲ། རྡོ་རྗེ་དབྱིངས་སོགས་ལ་དར་ཁ་བཅུ་གསུམ་རེ། བདེ་ལེགས་
དཀྱིལ་འཁོར་གསུམ་ལ་ཁ་ཐགས་དཀར་པོ་ལྔ་ལྔ། དབང་ཚུགས་པའི་ཉིན་སྐུ་
ཆོས་སྲབ་ཆེན་ལེགས་པ་གྲས་གྲུབ། རྒྱ་དྲིལ་ཤིན་ཏུ་བཟང་བ། : རྟེན་ཁེབས་
བཟང་བསྒྲིགས་སྒོ་ཚད་གཅིག དབང་གྲོལ་བའི་ཉིན། གསེར་ཞོ་ལྔ་འགོར་
བའི་ཐིག་པོ་ཅིག་གིས་སྣ་དྲངས་པའི་ཆོས་ཡོན་ཡང་དག་གིས་དགེས་པ་བསྐྱེད་
མཚམས། ཆོས་རྗེ་པ་དེ་རིང་ཐོགས་པའི་གནངས་ཉིན་ངེད་རང་གིས་ཀྱང་ཉི་
མ་དབུས་ཀྱི་ཕྱོགས་ལ་བཏེགས་པའི་སྐབས། ཆོས་རྒྱལ་ཆེན་པོས་གསེར་ཞོ་སུམ་
ཅུ་སོ་བདུན་གྱི་མཎྜལ་དང་། ཙན་དན་དམར་པོའི་སྡོང་པོ་ཤིན་ཏུ་ཆེ་བས་
མཚོན་པའི་གནང་སྦྱིན་ཟླ་མ་མཆིས་པ་བསྩལ། ཟླ་བ་དགུ་པའི་ཉེར་ལྔ་ལ་བྱང་



202 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཕྱོགས་ནས་བཏེག་པའི་བཅུ་པའི་ཚེས་ལྔའི་ནུབ་སྤྱང་ལུང་ཆོས་སྡིངས་སུ་འབྱོར།
དཔལ་རིན་པོ་ཆེ་ལ་གསེར་སོགས་དཔུས་དག་གི་ཕྱག་མཇལ་བཏབ། རྣལ་
འབྱོར་དམ་ཚིག་གསོ་བའི་ལམ་དབང་ཞུས། ལྷུན་གྲུབ་རྫོང་ལ་བརྒྱུད། དཔལ་
སྟག་ལུང་གི་ཐང་ཆེན་པོར་སོན་པ་ན། གཅུང་རིན་པོ་ཆེ་འགྲོ་བའི་མགོན་པོ་
རས་པ་ཆེན་པོས་གཙོ་མཛད། གྲྭ་ནང་གླིང་གསུམ་འདུས་པའི་དགེ་འདུན་
གནམ་གྱིས་ས་བཀབ་པ་ལྟ་བུས་གདུགས་དང་རྒྱལ་མཚན་རོལ་མོའི་སྒྲ་དབྱངས།
བདུག་སྤོས་ཀྱི་དུད་སྤྲིན་སོགས་ཀྱིས་རྒྱང་རིང་པོ་ནས་བསུ་བའི་བཀོད་པ་གྱ་ནོམ་
པས་མདུན་ནས་བསུས་ཏེ་འདུས་པའི་དབུས་སུ་བདག་གཟིགས་ཙམ་ཉིད་ནས་
འགྲོ་མགོན་རས་པ་ཆེན་པོས་གུས་པའི་བརྐྱངས་ཕྱག་ཀྱང་བཏབ་པར་མཛད་པ་
མཐོང་བ་ཙམ་གྱིས་སེམས་རྩིས་གཏད་མེད་པའི་ངང་ནས་ཞལ་མཇལ་ལེགས་
པར་བགྱིས། བཀྲ་ཤིས་པའི་དགེ་མཚན་ཡར་དཔེ་ལ་བཞག་པའི་ངང་དེ་ཉིད་
ནས། འདུས་པའི་ཚོགས་པ་མ་ལུས་པ་མཆོད་ཁང་ཆེན་མོར་གཅུང་རིན་པོ་
ཆེའི་ཕྱག་ཕྱིར་བཀྲིས་ནས་རྡོ་རྗེང་བའི་དབང་གཟབ་རྒྱས་སུ་ཕུལ་ཅིང་། ན་
ནིང་གི་སྐབས་ལྟར་ཚོགས་ཆོས་ལ་ཆོས་དྲུག ཕྱག་ཆེན། དབང་ལུང་ཕྲན་
ཚེགས་ཟླ་བ་གཉིས་ཀྱི་རིང་རྒྱུན་ཆད་མེད་པར་ཆོས་ཀྱི་འཁོར་ལོ་བསྐོར་རྗེས།
གླིང་ནང་ནས་བསྒོམ་དོན་གཉེར་ཁོ་ནའི་དད་འདུས་ཉིས་བརྒྱ་ཙམ་དང་ལྷན་
ཅིག མཆོག་གི་སྤྲུལ་པའི་སྐུ་བཞུགས་པའི་བསྟི་གནས་བསེ་གླིང་གི་རི་ཁྲོད་དུ་
འཕོས་ནས་རི་ཆོས་སྐོར་གསུམ་ཞིབ་བཤད་བགྱིས། མཆོག་གི་སྤྲུལ་པའི་སྐུ་ཆེན་
པོ་ཉིད་ཀྱི་ཞབས་དྲུང་དུ་རྡོ་རྗེ་ཕྲེང་བའི་དབང་འབུལ་བ་དང་། སྔ་གོང་གསན་
པའི་ཁྲིད་ཐམས་ཅད་པའི་བརྗེད་བྱང་། ངག་ལས་ ཕྱག་བྲིས་སུ་འགོད་པ་



རྣམ་ཐར་ཟུར་འདེབས་མཛེས་རྒྱན།
203
གནང་ཞིང་། བདག་ཉིད་ཀྱང་ཁ་ཙམ་མིན་པ་སྤྲུལ་པའི་སྐུ་ཉིད་ལ་ཡིད་ཆེས་
པའི་དད་པ་བླ་ལྷག་ཏུ་སྐྱེས་ཤིང་། མགོན་པོ་ཤཱ་ཝ་རས་བྱིན་གྱིས་བརླབས་པའི་
མཚནམ་ཡང་ཉིད་ཀྱི་མཐུ་ལས་བྱུང་བའི་ཡིད་གཏན་སྙིང་ནས་ལྷུག་པར་རྙེད་
པའི་དབང་ལས། མར་པ། མི་ལ། སྒམ་པོ་བ། ཕག་མོ་གྲུ་པ། བླ་མ་ཞང་།
སྟག་ལུང་ཐང་པ། འཇིག་རྟེན་མགོན་པོ། གླིང་རས། རྒྱ་རས། རྒོད་ཚང་
པ་རྣམས་ཀྱི་བཀའ་འབུམ་གྱི་ལུང་། འབྲུག་སྐོར་གྱི་བཅུ་གསུམ་མའི་དབང་།
རྟེན་འབྲེལ། རོ་སྙོམས། བླ་སྒྲུབ། བསྲེ་འཕོ་སོགས་ཉིད་ཀྱིས་འབྲུག་པ་རིན་
པོ་ཆེ་ལ་གསན་པའི་བཀའ་རྒྱུད་རིན་པོ་ཆེའི་བཀའ་ཆོས་ཐམས་ཅད་བུམ་པ་གང་
བྱོར་ཐོབ་པས་ཐོས་བརྒྱའི་སྒྲོ་འདོགས་ལྷག་པར་ཆོད་པ་བྱུང་། དེ་སྐབས་ཡར་
རྒྱབ་ཕྱོགས་སུ་ཟླ་བ་བཅུ་གཉིས་པའི་ནང་ཙམ་ལ་བྱ་དཀའི་དབང་གིས་ཡུད་ཙམ་
ཕྱིན་སྐབས། གཞུང་ཀྲེ་ཤིང་གི་གདུང་བརྒྱུད་པ་སྤྱན་དྲངས་ནས། རྔོག་དཀྱིལ་
བདུན་གྱི་དབང་། རིན་ཆེན་རྒྱན་འདྲའི་བཤད་ལུང་། བསྲེ་འཕོ། ཆོས་དྲུག་
སྲས་མཁར་མ། གདན་བཞི་དང་མ་ཧཱ་མཱ་ཡའི་རྫོགས་རིམ་མཐའ་དག་དང་།
བཀའ་བསྲུང་དུ་ གསོལ་མའི་དབང་ལུང་ལ་ ཐུག་ གི་བར་རྫོགས་པར་ཞུས།
འབུལ་བ་དང་ཞབས་ཏོག་ཆ་མཐུན་བསྒྲུབས་ནས་སྐྱར་ལོག་བགྱིས། བསེ་གླིང་
གི་རི་ཁྲོད་ཉིད་དུ་ཞབས་ཀྱི་པདྨོར་སོན། ཇི་ལྟར་ཐོས་པའི་ཆོས་རྣམས་རྫོགས་
པར་ཕུལ་རྗེས། སླར་སྟག་ལུང་གི་ཆོས་གྲྭ་ཆེན་པོར་བགྲོད་ནས། གཅུང་རས་
ཆེན་པའི་དྲུང་དུ་རྔོག་དབང་བདུན་སོགས་དགོངས་པའི་དབྱིངས་ཡོངས་སུ་
བསྐངས་ཞིང་། སླད་མ་དབོན་རིན་པོ་ཆེ་བཀྲ་ཤིས་རྒྱལ་མཚན་དཔལ་བཟང་
པོའི་དྲུང་དབུ་སྐྲ་བསིལ། ཚངས་པར་སྤྱོད་པའི་གནས་ཡོངས་སུ་བཞེས་པར་



204
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཛད་ཅིང་། འབུལ་བ་རྣམ་གཞག་དཔག་མེད་བྱུང་བའི་ཕུད། ཕ་རིན་པོ་ཆེ་
ཏྲེ་བོའི་དྲུང་དུ་ཇ་སིག་ཀུན་ནས་བཟང་བ་གསུམ། གོས་ཕྱི་ནང་གཉིས་སོགས་
དང། མཆེད་གྲོགས་གྲྭ་པ་རྣམས་ལ་དར་ཁ་རེའི་འགྱེད་དང་བཅས་པའི་མང་
ཇ་གསུམ་སྦྲེལ། དཔལ་རིན་པོ་ཆེ་སྤྱང་ལུང་པ་ལ་ཇ་སིག་གཉིས། གོས་ཕྱི་ནང་།
ཚེ་དཔག་མེད་ཀྱི་རྒྱ་སྐུ། གསེར་གྱི་གླེགས་བམ། རྣམ་རྒྱལ་མཆོད་རྟེན། རྒྱ་
དྲིལ། རྟེན་ཁེབས་སོགས་བཅུ་གསུམ་ཚན། རིན་པོ་ཆེ་གདན་ས་པ་དང་།
དབུས་སྨྱོན་གདན་ས་པ་ལ་ཇ་སྡུམ། དར་ཡུག གན་སྤོས། རབ་དཀར།
གོས་ཁ་འབྲེལ། ཁ་བཏགས་རེ་རེ། འབྲུག་པ་གཅུང་རིན་པོ་ཆེའི་དྲུང་དུ་ཡང་
འབུལ་སྐལ་དེ་མཚུངས། སྤྱང་ལུང་ཚོགས་སུ་མང་ཇ། ཇ་སིག་སྡུམ་གྱི་འགྱེད།
འདི་སྐབས་པཎ་ཆེན་རིན་པོ་ཆེ་ནས་བརྒྱུད་པའི་སྦྱོར་དྲུག མཁས་གྲུབ་གཞོན་
ནུ་གྲུབ་ཀྱིས་མཛད་པའི་ ཕྱག་ཆེན་གའུ་མ། སྤྱན་སྔ་ལྷ་གཟིགས་རས་པས་
མཛད་པའི་ཕྱག་ཆེན་ཆོས་དྲུག་རྣམས་ཞུས། གདན་ས་པས་གཙོ་མཛད་ཚོགས་
ལ་རྡོ་རྗེ་ཕྲེང་བ་ཡང་བགྱིས། སྟག་ལུང་ཚོགས་སུ་ཇ་སིག་བཅུ་གཉིས་ཀྱི་འགྱེད།
དཔལ་སངས་ནེའུ་ ཐོག་ ཏུ་ མང་ཇའི་རྒྱུར་ ཇ་ ཅིག་ སྦྲེལ་ ཤིན་དུ་བཟང་བ། །
དཀར་ཡོལ་རྩེ་ རིངས་བརྒྱའི་འགྱེད་རྣམས་བསྒྲུབས། ཚུར་ལམ་སྡེ་པ་བྲག་
དཀར་བས་འབོད་མི་བྱུང་ནས་བཀྲ་ཤིས་ལྗོངས་སུ་ཕྱིན། ཞག་འགའ་ངལ་གསོ་
བགྱིས། སྡེ་པ་ཡབ་ཡུམ་དྲུང་དུ་དགོངས་བཞེད་ཀྱི་དབང་ལུང་མང་དུ་ཕུལ་
ཞིང་། བོ་དོང་ཐམས་ཅད་མཁྱེན་པའི་ཚེམས། རྣམ་རྒྱལ་མཆོད་རྟེན་རང་
བྱོན། གསེར་ལྗོངས་བརྡུངས་ཀྱི་ཟེའུ་ལྷ་ཁང་དང་བཅས་པ། དེ་ཉིད་འདུས་
ཆེན་བརྩོམ་དུས་ཀྱི་པཎ་ཞྭ་དར་ཆེན་མི་འདྲ་བ་བཅུ་དྲུག་གི་འདྲིལ་ལྐོགས་དང་



རྣམ་ཐར་ཟུར་འདེབས་མཛེས་རྒྱན།
205
བཅས་པ། ཐམས་ཅད་མཁྱེན་པ་ཉིད་ཀྱི་ཕྱག་དྲེག་འབྱར་བའི་སྦས་དོན་ལྷན་
ཐབས་དང་བཅས་པའི་གླེགས་བམ་རྣམས་བཀའ་དྲིན་དུ་བསྩལ་རྗེས། མ་དྲིན་
ཅན་གྱི་གཙོ་བྱས་འགྲེལ་པ་ཅན་འགའི་དོན་དང་། རང་གི་དཀོར་སྦྱོངས་སུ་
དམིགས། ལྷ་སར་ཇོ་བོ་རིན་པོ་ཆེ་ལ་གསེར་སྲང་གང་གི་ཞལ་གསེར། གསེར་
ཞོ་གསུམ་སྐུ་ལ་ལྟོས་མེད་དུ་གཏོར་ཞིང་། རྒྱུན་ལྡན་དུ་དར་ཆེན་གསེར་མདོག་
ཡུག་གི་སྙན་དར་སྒྲོན་པ་དང་། གཞན་ཇོ་བོ་ཐུགས་རྗེ་ཆེན་པོ་སོགས་སྙན་དར་
འབུལ་དགོས་ཉེར་གཉིས་ཙམ་དང༌། ཞལ་གསེར་ཀྱང་ཐོབ་བྱ་ཀུན་ལ་མ་ཆད་
པ། ར་མོ་ཆེར་ཇོ་བོ་མི་བསྐྱོད་རྡོ་རྗེ་སོགས་ལའང་སྐུ་སྐལ་གྱ་ནོམ་པ་ཕུལ།
གསེར་སྟོན་སྟེང་འབུལ་ཆ་དཀོན་གཉེར་ཆེན་མོར་ཇ་སྡུམ་བཟང་ངེས། གོས་ཕྱི་
ནང་། རབ་དཀར་རྩ་རིངས། སྤོས་ཆག ཁ་བཏགས། ཞལ་གསེར་ཞུ་མི་ལ་
ཇ་མགོ་སྤོར། དར་ཡུག གོས་ཁ་འབྲེལ། རབ་དཀར། སྤོས་ཆག ཁ་
བཏགས། དེ་འོག་གསུལ་ལ་ཇ་ལྷ་ཉག་བདུན་རེ། གོས་ཁ་རེ། དཀར་ཡོལ།
སྤོས་ཆག ཁ་བཏགས་རེ་རེ། དེ་འོག་ལྔ་ལ་ཇ་ལྷ་ཉག་གསུམ་གསུམ། དར་ཁ་
འབྲེལ། དཀར་ཡོལ། ཁ་བཏགས་རེ། དེ་འོག་བཅུ་ལ་ཇ་ཉག་རེ་དང་ཁ་
བཏགས་རེ། དཀོན་གཉེར་ཆུང་བ་བཅུ་དྲུག་ལ་དར་ཁ་རེ་བགྱིས་ཏེ། གསེར་
སྟོན་ཡང་དག་པའི་དཔེ་བཞག་བྱུང་། དགེ་རྩ་དེ་དག་གི་བསྔོ་རྟེན་ཕ་ལོ་ཆེན་
དྲུང་དུ་གསོལ་ཇ་བཟང་ངེས་པ་ཅིག་སྦྲེལ་ཅིག་ཕུལ། ལྷ་སར་སྡོད་རིན་བདེ་
ཆེན་ནས་མཆོག་གི་སྤྲུལ་པའི་སྐུ་ཞྭ་དམར་ཅོད་པན་འཛིན་པའི་འབོད་མི་རིམ་
ཅན་དུ་ གནང་བའི་བཀའ་མ་ཆོགས་ པར་ ཞབས་དྲུང་ དུ་ ཕྱིན། དགོངས་
དབྱིངས་རིན་པོ་ཆེར་སྦྱར་བའི་དབང་རྗེས་གནང་མང་དུ་ཕུལ། སླད་ནས་ཀྱང་



206
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཆོས་ཀྱི་སྒོ་རབ་འབྱམས་རྗེས་སུ་ནོད་པའི་བཀའ་ལུང་ཡང་ཡང་གནང་བའི་
དགོངས་ལེན་གྱི་ཁ་ཆད་སྣེ་ཁྲིད་དུ་ཕུལ་ནས། དབྱར་ཡར་རྒྱབ་ཕྱོགས་སུ་
དཔོན་ས་ཡུམ་སྲས་དྲུང་དུ་འབོད་མི་དོས་དྲག་སྟག་ལུང་མན་རིམ་ཅན་དུ་གནང་
བའི་ཞལ་ངོ་མ་ཆོགས་པར་ཕྱིན། ཚོགས་དགེ་འདུན་སྒང་པའི་མཁན་རིན་པོ་
ཆེའི་ཞལ་སྔ་ནས་དང༌། ཞོ་མ་མཁན་ཆེན། མོན་བུ་མཁན་ཆེན། དར་ལུང་
མཁན་ཆེན། བྱམས་སྡིངས་མཁན་ཆེན། མཚལ་མིག་མཁན་ཆེན། དཔལ་
སྡིངས་མཁན་ཆེན། རྣམ་རྒྱལ་མཁན་ཆེན། སྡེ་གླིང་མཁན་ཆེན། བྱམས་པ་
གླིང་གི་ཟུར་ཆེན། ཆོས་འཁོར་སྒངས་ལ་སོགས་དྲག་བསྡུས་ཞལ་ངོ་གསུམ་གྱིས་
གཙོ་མཛད། དབང་ཆ་གཅིག་ལ། སྣེ་གདོང་རྩེ་ནས་དཔོན་པ་རིན་པོ་ཆེའི་
ཞབས་དྲུང་ནས་ཞུས་པའི་པཎ་ཆེན་ནགས་ཀྱི་རིན་ཆེན་ཉིད་ཀྱི་ཐིག་རྩ་གནང་
བའི་རྡོ་རྗེ་ཕྲེང་བའི་དཀྱིལ་འཁོར་སྟེངས་ནས་དབང་རྫོགས་པར་ཕུལ། ཡར་
ལམ་གོང་དཀར་རྡོ་རྗེ་གདན་དུ། རིན་པོ་ཆེ་བྱམས་དབང་པའི་དྲུང་དུ་སྔར་མ་
ཐོབ་པའི། རས་ཆེན་དཔལ་འབྱོར་བཟང་པོ་ལ་སློབ་དཔོན་པདྨ་དངོས་སུ་
གནང་བའི་ཚེ་དབང་ལྷ་བཅུ་བདུན་མ། གུ་རུའི་ཟླུམ་པོ་བཞིའི་དབང་། རྡོ་རྗེ་
ཕུར་པ་ས་ལུགས་ཀྱི་སྟོད་བྱང་ཆུབ་སྒྲུབ་ལམ་དང་། སྨད་དྲག་པོ་སྒྲོལ་དབང་
རྣམས་ཞུས་ཤིང་། ཆོས་ཀྱི་བཀའ་དྲིན་གྱིས་ཞོ་ཞར་ཇ་སྡུམ། གོས་ཕྱིན་ནང་
ཤིན་ཏུ་བཟང་བ། བཀྲ་ཤིས་ཁ་བཏགས་རྣམས་ཕུལ་ཞིང་། འབྲུམ་བུ་ལ་
འཛེམ་སྟབས་རོང་ཆེན་ལ་བརྒྱུད། ངུར་མིག་གི་རྗེ་བཙུན་སྒྲོལ་མའི་དྲུང་དུ་
སྔར་མཁྱུད་ལྟར་སྙན་ དར་འབུལ་བ་དང་འདོད་དོན་གསོལ་བཏབ་བགྱིས།
འབྲོང་རྩེར་ཞག་འགའ་ཟུང་དབང་ལུང་གི་འབྲེལ་པ་ཙམ་གྱི་རྟེན་འབྱུང་ཡེལ་



རྣམ་ཐར་ཟུར་འདེབས་མཛེས་རྒྱན།
207
ནས། ཡང་ཡང་དུ་ཡིད་བདེ་ལྷག་པར་བསྐྲུན་པའི་བསྟི་གནས་མི་འཇིགས་པ་
སྐྱབས་ཀྱིས་འཚོ་བའི་ཕོ་བྲང་འདི་ཉིད་དུ། རྒྱུན་གྱི་རྒྱལ་བ་འོད་སྣང་གི་ཚེ་ཆོག་
བརྒྱ་རྩ་ དང་ འབྲེལ་ བར། རང་ མྱོང་ གི་ བཅུད། ཉམས་ ལེན་ གྱི་མཐིལ།
རྟོགསཆོས་ཀྱི་ངོ་བོ། ཟབ་མོ་ནི་གུའི་ཆོས་དྲུག་གི་ཕྱག་ཁྲིད། མགོན་དཀར་
ཡིད་བཞིན་ནོར་བུས་མཐའ་བསྟེན་པའི་ལེགས་ལམ་སྤེལ་བའི་སྐབས་འདི་ཉིད་
དོ་ཅེས། རེ་ཤིག་བརྗོད་པའི་སྒོར་གྱུར་པ་ཡང་དེ་ཙམ་དེ། ། དབྲི་བསྣན་མེད་
པའི་སརྒར་ཕྱེ་བ་ཡང་ལི་ཁི་ཏཾ། ། ཤེས་བྱའི་ཕ་མཐའ་རྗེས་དཔོག་བྱ་ལམ་
འདྲ། ། རྣམ་དཔྱོད་གཤོག་པས་བགྲོད་ཚེ་དཀའ་བ་ཅི། ། འདི་ན་སྣ་ཚོགས་
གྲུབ་མཐའི་འཇའ་རིས་ལ། ། བདེན་པར་རྟོགས་པའི་ལོག་ཤེས་བྱིས་པའི་
བློ། ། ཀྱེ་ཧོ་མིག་གྱུའི་ཆུ་ལ་སྐོམ་པའི་བཅུད། ། གདུང་སེམས་རེ་བའི་འགྲོགས་
འགྲོའི་རེ་དགས་དག ། རྐང་བང་དགོས་མེད་ངལ་བ་འདི་ཀོ་ཞེས། ། ལས་
སྣང་སྒྱུ་མའི་མིག་འཕྲུལ་ཨེ་མ་མཚར། །ཐོས་པའི་བདུད་རྩི་བསིལ་མངར་ལྡན་
པའི་རོ། ། བསམ་བྱུང་ལྕེ་ཡིས་མྱང་ཚེ་དེ་ལྟའི་ཚུལ། ། བསྒོམ་པ་ཡང་དག་
དོན་ལས་གཞན་མིན་ཅེས། ། སྙིང་གི་རྟག་ལ་ལན་བརྒྱར་འཆར་བར་བྱོས། །
ཆོས་ཚུལ་གང་ལའང་སྡང་ཞེན་མ་མཆིས་པར། ། ཅི་སྟེ་ཤཱཀྱའི་བཀའ་ཉིད་ཚད་
མར་གཟུང་། ། རྒྱུད་སྡེའི་ངེས་གསང་གྲུབ་པའི་ཞལ་ལུང་ལ། ། དགེས་དགུར་
སྤྱོད་ལ་ཡི་རང་སྤེལ་བར་གྱིས། ། ཚིག་འབྲུ་ཡིད་ཀྱི་གླེགས་བུར་བྲིས་པའི་
ཚེ། ། ཡིག་ནག་དཔེ་ཚོགས་ཁལ་རྡོའི་ངོ་བོར་གོ། ། དོན་བཞིན་ནང་ལྟའི་
བསམ་གཏན་ལ་དཔྱད་པས། ། ཚིག་གི་སྦུ་བ་སྲང་མཐའི་རྩ་བཞིན་ཤེས། །
བསྟན་པའི་རྩ་ལག་དམ་ཆོས་བདུད་རྩིའི་སྒོ། ། རྣམ་གྲངས་བྱེ་བས་ཡིད་དབང་



208
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མ་ཚིམ་སྟེ། ། ད་དུང་ཆོས་རྒྱུན་ཏིང་འཛིན་མ་ཐོབ་བར། ། ཐོས་པས་ངོམ་པ་
མེད་འདི་ཁོ་བོའི་གཤིས། ། རྟོགས་བརྗོད་ལོ་ཟླས་བཅིངས་པའི་རང་བློའི་
ཟོལ། ། སྙེད་པ་ཆོས་ལ་བགྱིས་པའི་བདེན་པའི་གཏམ། ། དམ་པའི་ཚོགས་
ལས་ཞར་ནོད་བཀའ་ལུང་དག ། གཞན་ལ་ཚེགས་མེད་འདོམས་པའི་མཐུ་
ལྡན་སུ། ། དཔྱོད་ལྡན་གཟུ་གནས་མདུན་དུ་ཚུར་བྱོན་དང་། ། རང་ཉམས་བློ་
གྲོས་ལང་ཚོའི་དཀྱིལ་འཁོར་དང་། ། ཡོན་ཏན་རྒྱན་ཕྲེང་ལྡན་པའི་མིག་མཆིས་
ན། ། ཡིན་མིན་སོ་སོར་འབྱེད་ཚེ་གསལ་བར་རྟོགས། ། བདག་ནི་འདི་ནས་
བྱང་ཆུབ་སྙིང་པོའི་བར། ། ཕྱོགས་རེའི་མིག་ཅན་ཆོས་སྤོང་ཁུར་ལེན་པའི། །
བསྟན་པའི་ཆོམ་རྐུན་ཉིད་དུ་མ་གྱུར་ཅེས། ། དག་པའི་སྨོན་ལམ་སྙིང་ནས་
འདེབས་པ་ལགས། ། གང་གི་སྐྱེ་བ་འཛིན་ཚེ་འང་དག་པའི་ཆོས། ། དེ་ཉིད་
སྤེལ་ལ་བློ་ཡི་མཐུ་ཐོབ་སྟེ། ། ཡོངས་རྫོགས་ཐུབ་པའི་བསྟན་པ་རིན་པོ་ཆེ། །
རྩོད་པའི་དུས་འདིར་སླར་ཡང་རྒྱས་བྱེད་ཤོག །
ཅེས་སྔར་བརྗོད་པའི་ཟུར་འདེབས་མཛེས་པར་བྱེད་པའི་རྒྱུན་འདི་ཡང་། མི་དབང་
ཡབ་སྲས་འདི་གཉིས་ཀྱིས་བསྐུལ་བའི་ངོར། དགེ་སློང་བསོད་སྙོམས་སྤྱོད་པ། ཐི་ཝན་ཨ་
ནན་མུཀྟི་བ་ར་པུ་ཙི་ཏྲ་སཱ་ག་ར་སེ་ནས། དཔལ་ཁྲི་ཁང་གི་ཡང་རྩེ་ཆོས་རྒྱལ་ཕོ་བྲང་དུ་སྦྱར་
བའི་ཡི་གེར་བཀོད་པའི་བགྱི་བ་པོ་ཡང་། དད་ལྡན་ཤེས་རབ་བློ་གྲོས་རྣལ་འབྱོར་སྤྱོད་པའི་
སྡེས་བགྱིས་སོ།། །།



209
༄༅ ། ། རྣམ་ཐར་ཡང་རྒྱན་ནོར་
བུའི་ཕྲ་བཀོད། །
༄༅། ། བྲི་ཡ་པེསྡུ། འཇམ་མགོན་ངག་ཚིག་གྲུབ་པའི་དཔའ་བོ་ནི། །
དཔལ་ལྡན་མཁས་ཀུན་དགའ་བའི་རོལ་རྩེད་མཁན། ། བསྔགས་འོད་སྨིན་
གྲོལ་མཆོག་གི་ཕྲིན་ལས་ཅན། ། བློ་གསལ་རྒྱ་མཚོའི་སྡེ་ཞེས་མངོན་སུམ་
གྱུར། ། ཡོངས་འཛིན་མཁས་མང་ཞལ་གྱི་བདུད་རྩི་ནི། ། དད་མོས་བསམ་
པའི་སྙིམ་པས་ལེགས་མནོས་ཏེ། ། གཅིག་ཏུ་གཞན་ལ་ཕན་པའི་གོ་ཆ་ལས། །
ནམ་ཡང་རང་གི་དོན་ལས་སྲེད་མ་ལགས། ། སྦྱིན་པའི་གཡབ་མོས་དབུལ་
ཕོངས་ཕྱོགས་ཀྱི་མགྲོན། ། མ་བོས་ངང་གིས་མདུན་དུ་ཉེར་ལྷགས་ཚེ། །
གཏོང་ལ་རྗེས་ཆགས་རབ་བརྩེའི་སྤུ་ལོང་དག འབད་པ་མེད་པར་ལན་བརྒྱར་
གཡོ་བ་ཉིད། ། སེམས་ཀྱི་ཀུན་རྟོག་སེར་སྣའི་མདུད་གྲོལ་བ། ། བདག་ལ་མི་
སྦྱིན་བསམ་པ་འགའ་ཡང་མེད། ། མ་ཆགས་དངོས་པོ་སྲང་མདོའི་རྩྭ་བཞིན་
ཡང་། ། ཡོངས་སུ་གཏོང་ལ་ཞུམ་པ་ག་ལ་ཡོད། ། ལན་ལ་མི་རེ་གྲགས་པ་དོན་
གཉེར་མིན། ། ཕ་རོལ་ཡིད་བདེ་བདག་སེམས་རངས་པའི་ཚུལ། ། ཟོལ་མིན་
སྙིང་ནས་ལྷག་བསམ་དག་པ་ཡང་། ། འདི་ན་དུས་གསུམ་རྒྱལ་བས་མངོན་པར་



210_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཟིགས། ། ཆོས་སྦྱིན་བསམ་པས་ལྷ་བཅས་འགྲོ་བའི་ཡིད། ། ཡོངས་སུ་ཚིམ་
པའི་སྦྱིན་པ་ཟང་ཟིང་མེད། ། བསོད་ནམས་དཔག་ཡས་གང་དེས་ལུས་ཅན་
རྣམས། ། ཐར་པའི་མཇུག་ངོགས་བདེ་བར་བགྲོད་པ་ལགས། ། ཚོགས་མང་
འདུས་པའི་དབུས་ན་མངོན་མཐོ་བ། །རྒྱུ་སྐར་བྱེ་བས་སྐོར་བའི་ཟླ་བ་
བཞིན། ། སྨྲ་མཁས་འཛུམ་དཀར་གཡོ་བའི་བསིལ་ཟེར་གྱིས། ། བསྐལ་
བཟང་དད་པའི་ཀུ་མུད་རྒྱས་པར་བྱས། ། ཨེ་མ་དུས་ཀྱི་མཐར་ལྷུང་བས། །
ཕྱོགས་འཛིན་ཚུབ་མས་ཀུན་དུ་བསྐྱོད། ། བཟོ་གནས་ཡིད་བདེའི་དཔལ་
འཛིན་པ། ། ཨུ་དུམ་མེ་ཏོག་ལྟ་བུར་སྣང་། ། བསྟན་ལ་ཕྱོགས་རིས་མ་མཆིས་
ཤིང་། ། བསྟན་པ་འཛིན་ལའང་ཉེ་རིང་ཅི། ། རང་གཞན་ཕྱོགས་སུ་འཛིན་
པའི་ཆ། ། རྡུལ་ཙམ་ཡིད་ལ་འཆང་མ་ལགས། ། ཕ་ནི་ཡོངས་སུ་གསོ་བའི་
ཕྱེད། ། མ་དག་བཀུམ་པ་སྲིད་མིན་ལྟར། ། རང་གི་བསྟན་པ་སྤེལ་བའི་
ཕྱིར། ། གཞན་གྱི་བསྟན་པ་ཇི་ལྟར་བཤིག ། ཡོངས་ལ་དག་པའི་སྣང་བ་
ཅན། ། ཕྱོགས་དང་རིས་སུ་མ་ཆད་པའི། ། སངས་རྒྱས་བསྟན་པའི་ཁོལ་པོ་པ།
། ཡན་པ་བློ་བདེ་ཁོ་ནར་བས། ། འདི་ན་འགའ་ཡི་ཆས་དགས་ཤིང་། ། ཕལ་
དང་མཐུན་པར་མ་གྱུར་ཀྱང་། ། ལྷག་བསམ་དག་པའི་རང་བབས་ལ། ། རྒྱལ་
བ་སྲས་བཅས་དགྱེས་པ་འཛིན། ། །
དེ་ཡང་རང་གི་ཡོངས་སུ་འཛིན་པའི་དགེ་བའི་བཤེས་དཔལ་རིན་པོ་ཆེ་
སྤྱང་ལུང་པའི་ཞབས་ཀྱི་པདྨོར་མངོན་པར་མཆོད་དེ། ཕྱིས་ནས་ཞལ་གྱི་དཀྱིལ་
འཁོར་མི་མཐོང་ངེས་པའི་ཡིད་ཤེས་སྐྱོ་བའི་དབང་ལས་བཀའི་ཐ་མར་ཡང་
དགའ་ལྡན་གྱི་ལམ་མངོན་པར་འཐོབ་པའི་འཕོ་བ་འོད་ཀྱི་འཇའ་ཚུབ་མ་དང་



རྣམ་ཐར་ཡང་རྒྱུན་ནོར་བུའི་ཕྲ་བཀོད།
211
འབྲེལ་བའི་སྙིང་པོ་དོན་གསུམ་གྱི་མན་ངག་ཞུས་ཏེ་འབྲལ་བར་མི་སྤོབས་བཞིན་
དུ། ཆོས་འཁོར་དཔལ་གྱི་ལྷ་ས་ལ་བརྒྱུད་ནས་ཡར་རྒྱབ་ཕྱོགས་སུ་དབྱར་རིང་
བསྡད། དོན་གཉེར་བ་འགའ་དང་འགའ་ལ་དབང་བསྐུར་རྡོ་རྗེ་ཕྲེང་བ་བགྱིས་
པའི་སྐབས་ཤིག་གི་རྨི་ལམ་དུ། དཔལ་རིན་པོ་ཆེ་སྤྱང་ལུང་པ་ཉིད། སྐུ་གཟི་
འོད་མཆོག་ཏུ་བརྗིད་ཅིང་སྔར་མེད་པའི་སྤྱན་ར་ནག་པོ་གསར་པ་ཞིག་བཞེས་པ་
དང་མཇལ་བས་ཞལ་འཛུམ་མཛད་ཅིང་ཁོ་བོ་རིང་པོར་མི་ཐོགས་པར་པཎ་ཆེན་
དྲུང་དུ་འགྲོ་ཞེས་བཀའ་བསྩལ་པའི་ངང་ཉིད་ལ་གཉིད་སད་པས། བླ་མ་
རྩིབས་རི་བ་སོགས་ལ་རང་རེའི་དཔལ་རིན་པོ་ཆེ་དེ་ཉིད་རིང་པོར་མི་ཐོགས་
པར་ཞིང་བརྗེ་བར་སྣང་། ངེད་ལ་རྨི་ལམ་གྱི་འཆར་སྒོ་འདི་ལྟར་བྱུང་ཞེས་སྨྲས་
ལ། སླར་བདག་ཅག་རྣམས་གཙང་ཕྱོགས་ལ་ཡོང་བའི་ངུར་མིག་ཏུ་རྗེ་བཙུན་
མ་སྒྲོལ་མ་དང་མཇལ་བའི་ཐོ་རངས་ཡང་སྔར་བཞིན་སྐུའི་རྣམ་པ་དེ་རང་ལ་
ཁྱད་པར་ཕྱོགས་ཤིག་ཏུ་ཐེགས་པའི་རྣམ་པས་ཡིད་སློང་སློང་བའི་ངང་ལ་གཉིད་
བསད་པས། བསམས་དུས་དེ་རིང་གི་ཚེས་བཅུ་འདི་ལ་བླ་མ་དམ་པ་དེ་ཞིང་
བསྐྱོད་པ་མིན་ན་རུང་སྙམ་པའི་སེམས་ལ་ཟུག་ངུ་ཆེ་ཆེ་ཡང་བྱུང་ཡང་གཞན་ལ་
སྨྲས་པ་ནི་མེད། དེ་ནས་རིམ་གྱིས་ཚོང་འདུས་སུ་བགྲོད་སྐབས་རྣམ་ཐར་གྱི་
ཟུར་འདེབས་མཛེས་རྒྱན་དེ་ཡང་བྲིས། དེ་ནས་ཀྱང་སྣར་ཐང་ལ་བསྒྱུར་ཆུ་
མིག་གི་རྗེ་བཙུན་གཉན་སྒྲོལ་བྱིན་རླབས་ཅན་དེ་དང་ཡང་མཇལ་ནས་སྒྲོལ་མ་
བརྒྱ་ཙམ་སྐུ་མདུན་དུ་བཏོན། མཎྜལ་བཞི་བའི་གསོལ་འདེབས་བྱས་ནས།
སྟག་ལ་ལ་བགྱིས་ཚ་ཤོད་ཀྱི་ལ་ནས་ཆོས་རྗེ་འབུམ་རམ་པའི་འབོད་མི་གནང་
བྱུང་བས། སེང་གེ་རྩེ་དང་ཉེ་བའི་བྱེ་ལུང་ཟེར་བའི་དགོན་ཆུང་དཔེའུ་ཅན་



212 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཞིག་གནང་བ་དེར་ཉལ་ཞིང་། སང་སྔ་བར་ཆོས་རྗེ་འབུམ་རམ་པའི་དྲུང་དང་།
པུ་རངས་ཆོས་མཛད་པ་ཅིག གཞན་གྲྭ་པ་སློབ་གཉེར་བ་གསུམ་བཞི་ཞིག་ལ།
ཙཱརི་ཟིལ་ཆེན་ཕུག་ཏུ་སློབ་དཔོན་པདྨས་རས་ཆེན་དཔལ་འབྱོར་བཟང་པོ་ལ་
དངོས་སུ་གནང་བའི་ཚེ་དཔག་མེད་ལྷ་བཅུ་བདུན་མའི་ཚེ་དབང་དེ་བྱས་པས་ཚེ་
མདའ་མཐོ་གང་ཙམ་ཆད་བྱུང་བས། ལྷག་པར་རྟོག་པ་ཟ་ཞིང་ཡིད་མི་བདེ་
བའི་སྐབས་དེ་ཉིད་དུ། སྤྱང་ལུང་ནས་འདར་པ་རབ་འབྱམས་པ་དཔལ་བློ་བ་
དང་། སྤྱང་ལུང་པའི་གཞི་གྲྭ་ཆོས་ལྡན་དུ་གྲགས་པ་དེ་གཉིས་དཔལ་རིན་པོ་ཆེ་
ཆོས་དབྱིངས་རུ་གཤེགས་པའི་ཚུལ་སྨྲ་བ་ལ་སླེབ་བྱུང་བས་དེ་མ་ཐག་དེར་འདུས་
ཀུན་ལ་རྒྱལ་སྲས་གཞོན་ནུ་མའི་སྐུ་བསྟོད་པར་མ་སྐྱེ་ནས་ཐོས་མཆོད་བྱས་རྗེས་
དེ་ཉིན་ཀ་སེང་གེ་རྩེར་རྫོང་དཔོན་ཆོས་འབོད་མི་བྱུང་པས་ཕྱིན། སེང་གེ་རྩེ་ན་
བཞུགས་པའི་ཇོ་བོ་ཁར་ས་པ་ཎི་ཙན་དན་ལས་གྲུབ་པའི་དྲུང་དུ་དཀར་མེ་སྙན་
དར་རྒྱ་ཆེར་ཕུལ་ནས་དཔལ་རིན་པོ་ཆེའི་དགོངས་པ་རྫོགས་པའི་བསྔོ་བ་སྨོན་
ལམ་བགྱིས། དེར་ཚེ་དབང་ཞུ་མི་རྣམ་པ་ལ་ད་རེས་དཔལ་རིན་པོ་ཆེ་དགའ་
ལྡན་དུ་གཤེགས་པའི་གཏམ་འདིས་ཚེ་མདའི་ལྷག་ཆད་འདི་ཐུབ་པ་འདྲ་སྨྲས་པ་
ཡིན་ཀྱང་། དེ་ནས་ཟླ་བ་མ་འགྱངས་པར་ཚེ་དབང་ཞུ་མིའི་ཆོས་རྗེ་འབུམ་པ་
རང་མ་གཏོགས་པུ་ཧྲངས་ཆོས་མཛད་དང་གྲྭ་པ་སློབ་གཉེར་བ་དེ་ཀུན་འབྲུམ་
པས་དུས་གཅིག་ལ་གུམ་སྣང་ངོ༌། ། དེ་ནས་ངེད་རང་གི་ཁལ་མ་བྱིན་དང་བླ་མ་
རྩིབས་རི་བ་སོགས་ཚ་ཤོད་ནས་བྱང་ཞབས་དྲུང་དུ་བརྫངས་པས། ལག་ན་
འབུལ་རྒྱུའི་དངོས་པོ་ཅི་ཡང་མི་འདུག་པས་སྤྱང་ལུང་གི་བང་ཆེན་པ་གཉིས་ཀྱང་
ངེད་རང་དང་ལྷན་ཅིག་ཁྲིད་ནས་གཏིང་སྐྱེས་ཕྱོགས་ལ་ཕྱིན་པའི་ལམ་གྱི་མགྲོན་



རྣམ་ཐར་ཡང་རྒྱན་ནོར་བུའི་ཕྲ་བཀོད།
213
ཁང་ཞིག་ཏུ་དཔལ་རིན་པོ་ཆེའི་སྐུ་ཚིགས་གཅིག་བྱུང་བས་ཟངས་མ་དང་།
ལྕགས་སླང་སོགས། སྣོད་གང་འདུག་ཏུ་མར་མེ་ཕུལ་བས། དེ་ནུབ་ཁྱིམ་དེའི་
ནང་གི་གདུང་རྩ་ཚུན་གསལ་བར་གྱུར། དེ་ནས་ གཏིང་སྐྱེས་ཀྱི་དགོན་པ་
དགའ་ལྡན་རྩེ་བྲག་དཀར། གསེར་གླིང་རྣམས་སུ་ཐོས་མཆོད་ཀྱི་མང་ཇ་གཟབ་
རྒྱས་དང་། མཁན་ཆེན་སངས་རྒྱས་འོད་ཟེར་བའི་དྲུང་དུ་བསྔོ་རྟེན་ཇ་ཐུམ་
སོགས་དཔུས་གང་དག་ཕུལ་རྗེས་གསེར་སྲང་གང་གི་ཡིག་རྟེན་དང་བཅས་སྤྱང་
ལུང་པ་གཉིས་གཏིང་སྐྱེས་ནས་ཕྱིར་སློག་ནས་གཏིང་སྐྱེས་སུ་ཞག་བདུན་ཙམ་
བསྡད་རྗེས་རྒྱལ་སྲས་དངུལ་ཆུ་ཆོས་རྫོང་པའི་འཁྲུངས་ཡུལ་ཕུལ་ཆུང་ལ་བྱས།
ལྷ་ས་རྫོང་དུ་སྡེ་པ་ཕྱོགས་ལས་པས་འབོད་མི་གནང་ནས་དྲུང་དུ་ཕྱིན། བཀའ་
ཆོསཀྱི་འབྲེལ་སྔ་སོར་ངམ་རིང་དུ་ཕེབས་དུས་གུར་ཞལ་སོགས་ཀྱི་རྗེས་གནང་
གསན་པས་སླར་ཡང་ཕྱག་ན་རྡོ་རྗེ་འབྱུང་པོ་ཀུན་འདུལ་གྱི་རྗེས་གནང་ཙམ་
གསན་ནས་དེ་དུས་ངོར་པའི་གཉེར་ཆུང་ཀུན་དགའ་དོན་གྲུབ་པ་ཡང་འདུག་
པས་ཁོང་ལ་བརྒྱུད་ནས་དཔོན་མགོན་པོ་བ་སྐུ་རྐྱང་ལ་ཚེ་དབང་ལྷ་དགུ་བསྟུད་
མར་འབུལ་དགོས་པའི་སྐུལ་འདེབས་ཡང་ཡང་གནང་གི་འདུག་པ་ལ། སྡེ་པ་
མ་ཆེན་ནས་ཀྱང་ཚེ་དབང་གསན་ན་ལེགས་སམ། ཚེ་དབང་འདི་ལེགས་བྱས་
ཀྱི་རྩ་བ་ཡིན་པས་གཏན་མི་གསན་པ་འདི་རྟེན་འབྲེལ་ལ་ཅུང་མི་ཤོང་སྙམ་ཡང་
ཡང་སྨྲས། ཡར་ལུང་པ་སེང་གེ་རྒྱལ་མཚན་པའི་ཡི་གེ་ཇི་ལྟ་བའི་བདག་ཆེན་བློ་
གྲོས་རྒྱལ་མཚན་ནས་བརྒྱུད་པའི་གུར་ལྷ་བརྒྱད་ཀྱི་རྗེས་གནང་ཡབ་སྲས་ལྷན་
ཅིག་གསན་ཅིང་གསེར་སྲང་གང་སོགས་འབུལ་བ་རྣམ་གཞག་བརྩེ་སྐྱོང་དཔག་
མེད་མཛད་ནས་བྱང་ཕྱོགས་སུ་ཡོངས། ཆོས་རྒྱལ་ཡབ་སྲས་དང་མཇལ་ཞིང་



214
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཁའ་སྤྱོད་བདེ་ལྡན་དུ་ཞག་འགའ་ངལ་གསོས་རྗེས། དབུས་ཀྱི་ཆུ་ངན་པས་
ལུས་ལ་ཟ་བུན་ཚེར་འདུག་པའི་ནད་འདོན་ལ་རྒྱུ་ཚེའི་ཆུ་ཚན་ལ་ཕྱིན། དེར་
ཞག་བདུན་ཙམ་གོང་ནས་རིན་པོ་ཆེས་ཀྱང་བདག་དང་ལྷན་ཅིག་ཆབ་ཚན་
མཛད། བཅུ་བདུན་མཆོད་པ་ཅིག་གི་དུས་འགྲིག་པས་ག་བུར་གྱི་དཀར་མོ་
བརྒྱ་སྐོང་འབུལ་བ་གནང་། དེ་ནས་སླར་མཁའ་སྤྱོད་བདེ་ལྡན་དུ་འོངས་ནས་
བླ་མ་རྩིབས་རི་བ་སོགས་ལ་ལམ་འབྲས་ཞིག་གི་དབུ་བཙུགས་ནས་དགོངས་
ཕྱོགས་ཆོས་ཐུན་རེ་བཤད། སྔ་གོང་དབོན་པོ་ཚེ་བརྟན་པ་ལ་རི་ཆོས་ཀྱི་ལུང་
ཅིག་འགྲོ་བྱས་ཤིང་། ལྷག་པར་ཆོས་སྐྱོང་གི་བསྐང་གསོ་བརྒྱ་ཚར་ཟབ་རྒྱས་
རང་ཞིག་གི་དབུ་བཙུགས་ནས་ནང་མཚམས་དམ་པར་བྱས་ནས་ཟླ་ཕྱེད་ཙམ་
སོང་བའི་སྐབས། ནུབ་གཅིག་གི་རྨི་ལམ་ལ་དཀར་མེའི་སྐོང་བུ་ཆུང་ངེ་བ་ཤིན་
དུ་གསལ་ དངས་ ཅན་ཞིག་ འདུག་ པ་ གློ་ བུར་ དུ་ རླུང་ གིས་ བསད་ སོང་པ་
དང་། ། ཆུས་གང་བའི་ཤེལ་བུམ་དཀར་པོ་ཞིག་མི་ཞིག་གི་ལག་ནས་ཤོར་ནས་
ས་ཕྱེར་སོང་བ་རྨི་བས་སྦྱིན་པའི་བདག་པོ་ལ་སྐུ་དོག་ཆེ་བ་ཡིན་ནམ་སྙམ་པ་བྱུང་
ནས་ཚུལ་འབུལ་བ་ལ་དགེ་སློང་ཆོས་དཔལ་བཏང་བས་དེའི་དགོངས་ཁ་ལྷ་ས་
རྫོང་ནས་ཞབས་དྲུང་ཚོར་ཞུ་ཡིག་ཞིབ་རྒྱས་དང་། ངེད་ལ་ཡང་སྡེ་པ་ཕྱོགས་
ལས་རྣམ་རྒྱལ་བ་གཤེགས་ཚུལ་རྒྱ་དྲིལ་ཅིག་གི་ཐུགས་དམ་འདོགས་རྣམས་བྱུང་
བས། བཀའ་ཞལ་ལ་མདངས་ཀྱི་མནལ་ལམ་དེ་འདི་ལ་ལྟ་བ་འདྲ་གསུང་བ་
བྱུང་། དེ་མཐུན་གསེར་མདོག་ཅན་ནས་ཨོ་ངའི་དྲུང་གི་ཕྱག་རྟགས་དང་ལྷན་
ཅིག་སྤྲུལ་སྐུ་ཞྭ་དམར་བའི་བསྙེན་རྫོགས་སྒྲུབ་པའི་མཁན་པོ་ལ་ཡོང་དགོས་པའི་
ནན་བསྐྱེད། དབོན་ས་གོང་མ་ཆེན་པོས་ཆེད་གཉེར་གནང་ནས་སྤྲུལ་སྐུ་རིན་



རྣམ་ཐར་ཡང་རྒྱན་ནོར་བུའི་ཕྲ་བཀོད། 215 །
པོ་ཆེ་དང་གཉིས་ཀའི་བཀའི་ཤོག་ཡར་རྒྱབ་དུ་དབོན་ས་ཆེན་མོ་ལ། གནང་བ་
བཞིན་ཆེད་གཉེར་གྱི་དོ་དམ་ཁུར་བཞེས་མཛད་ནས་ཕྱག་དམ་མཐའ་ཕུགས་
བསེད་པའི་ཞིབ་འཁོད་དང་བཅས་ཕེབས་བྱུང་མཚམས་བསམ་དུས། ཁ་སང་
གི་རྨི་ལྟས་དཀར་མེ་མནལ་བ་ཤེལ་བུམ་ཆག་པ་སོགས་འདི་ལ་བལྟ་བར་སྣང་
བས། ད་རེས་ཕྱིན་ཀྱང་ཕན་ཐོགས་གཏན་མི་ཡོང་ངེས་སྙམ། ཆོས་རྒྱལ་ཆེན་
པོའི་དྲུང་དུ་ཡང་མར་མི་འགྲོ་བའི་རྒྱུ་མཚན་ཕུལ་བས། ས་སྐྱ་གདུང་བརྒྱུད་
བསོད་ནམས་རྒྱལ་མཚན་པས་བསྙེན་རྫོགས་མ་འགྲུབ་པ་ལ་བརྟེན་ ཁམས་
ཕྱོགས་སུ་བསྟན་པའི་རྒྱུན་ལ་གནོད་པའི་ཕྲིན་ལས་ཁྱབ་ཆུང་རང་བྱུང་འདུག་པ་
བཞིན་ད་རེས་སྤྲུལ་སྐུ་ཞ་དམར་བ་ཡུལ་གཉན་པ་དང་། ཆེ་ས་གོང་མའི་ཡང་
བཀའ་ལུང་ངེས་གསལ་ཡར་རྒྱབ་དུ་གནང་བ་ཡིན་ཕྱིན་མ་ཕེབས་ན་གཏན་མི་
ལེགས་ཤིང་། ཡར་རྒྱབ་པ་སོགས་ལ་གོང་མ་ཆེན་པོའི་དགོངས་འཁྲུངས་སོགས་
ཀྱི་རྒྱུར་སོང་དགོས་ཡོད་གསུང་པ་སེམས་ལ་བཞག་ནས་ལམ་འབྲས་ཀྱི་སྣང་
གསུམ་ལ་ཆོས་མཚམས་བྱས་ནས། བླ་མ་བརྩིབས་རི་བས་གཙོ་བྱས་གྲྭ་པ་བྱིན་་
བཞག ནང་གཏོར་དང་རྒྱ་བསྒོམ་གྱི་གདུང་གི་ཆེད་གཉེར་དགེ་སློང་ཆོས་
དཔལ་བ་བཀོས་ནས། དཔོན་སློབ་ཉུང་བསྡུས་རང་གིས་དགུན་གྱི་རེག་བྱ་ལ་
གདོས་ནས་ཤར་ཕྱོགས་ལ་ཕྱིན། མར་ལམ་ཨོ་ངའི་དྲུང་འབྲུམ་པ་ལ་འཛེམ་
སྟབསཆུ་བར་ཆོས་རྫོང་ན་བཞུགས་ཡོད་པ་ལ་མཇལ་རྩིས་རང་གི་མདུན་པས་
ཕྱིན་ནས་ཆུ་བར་གྱི་མདར་སླེབ་ནུབ་རྨི་ལམ་ལ་སྔར་གྱི་དཀར་མེ་ཇི་ལྟ་བ་གཅིག་
འདུག་པ་ཨ་ཙཱ་ར་བཞིན་ཁྲོས་པས་ཕུས་མནལ་བ་རྨི་བས། དེའི་ལྟས་ཨོ་ངའི་
དྲུང་ལ་སྐུ་ཚེ་རིང་པོ་མི་ཡོང་བར་གོ་བ་སྐྱེས་ནས། འབྲུམ་བག་མ་སྙད་མཇལ་



216 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བར་མ་ཕྱིན་པར་ལམ་བསྲངས། བརྩེད་དུ་ཉིན་ཐལ་བྱས། དེ་ནས་རྨི་ལྟས་ལ་
བརྙད་པའི་སྐོར་ཡང་ལ། ཡར་རྒྱབ་ཚོར་བང་ཆེན་རྫོངས། ངེད་རང་དཔོན་
སློབ་གསུམ་ཙམ་རང་རྩེད་པའི་ནང་དུ་བསྡད་ནས་ཁོང་རང་གི་མི་ངོ་། ཕྱོགས་
ཀྱི་རྟོགས་ལྡན་ཕོ་མོ་སོགས་མང་དག་ལ་ནི་གུའི་ཁྲིད་བཀའ་ཅིག་བཙུགས།
གཞན་ཡང་ཚེ་དབང་བརྒྱ་རྩ་སོགས་དབང་རྗེས་གནང་འགའ་ཡར་ཡང་བྱས་
པའི་སྐབས། ཉེར་ལྔའི་ནུབ་བྱང་སེམས་མ་ནཱ་རོ་མཁའ་སྤྱོད་མའི་དབང་གྲལ་
དུ་སྐྱུར་གཟིའི་རྣམ་པས་ངུ་ལབ་མང་དུ་བྱེད་ཀྱིན་སྣང་བ་ལ་ཡིད་ཟ་བབ་ཙམ་
བྱུང་རྗེས། དབང་གྲོལ་ནས་ཉལ་བའི་ཐོ་རངས་རྨི་ལམ་ལ་པུ་ཊ་བྷ་ཏྲ་སྲིང་མོ་
གསེར་གྱི་པུ་གྲི་མ་གསུམ་མཚམ་སྐུའི་དབྱིབས་སུ་མཆམ་ཞིང་། ཞལ་རས་ཟླ་བ་
ཡར་ངོ་ལྟར་རྒྱས་པའི་གཟི་འོད་དང་བཅས་ངེད་རྣམ་པས་ལས་བྱས་ཡོད་པས་སླ་
རྔན་དུ་བཏང་རག་ཐོང་ཟེར་བྱུང་བས། གཉིས་སད་བྱུང་འཕྲལ་དཔལ་འབྱོར་
ལ་སྨྲས་ཤིང་། དེའི་ནུབ་རྣམ་རྒྱལ་ལ་བསླུས་བྱས་པས་མ་སོང་བའི་ནུབ་ཏུ་
འདུག དེ་མཚམས་ནས་ནི་གུའི་ཁྲིད་གྲོལ་རྗེས་འབྲུམ་བུའི་བགས་གང་ཆུང་གི་
ངོས་ནས་སྐུ་ཆས་དྲེལ་ཁལ་གཉིས་ཙམ་དང་བཅས་ལམ་ལ་ཡང་འབྲུམ་བག་བྱུང་
དོགས་ཐོ་རངས་བཤད་ནས་ཆུ་བར་ཆོས་རྫོང་དུ་ཕྱིན་པས་ཉི་མ་རྒས་ཁར་ཨོ་ང་
བཞུགས་པའི་གཟིམས་ཁང་མཐོང་མི་མཐོང་གི་རི་སྣར་སླེབ་མཚམས། ངེད་
རང་གི་ཉམས་ལ་ཁ་སང་རྨི་ལམ་དུ་བྱུང་བའི་ཨ་ཙཱ་ར་དཀར་མེ་བསོད་མི་དེ་འདྲ་
བཞིས་ལམ་བཀག་ནས་མ་ཡོང་ཟེར་མགོ་བསྒྲིལ་གྱིན་འདུག་པས། དེ་མ་ཐག་
རྟ་ཁ་སྒྱུར་ལོག་ཕྱིན་པས་དཔལ་འབྱོར་ན་རེ། ད་ཉེ་མི་ཉེ་འདིར་སླེབ་ནས་ལོག་
པས་མི་ཡོང་། ལོག་ཀྱང་དོ་དགོངས་གནས་ཁང་ཡང་མི་རྙེད་ ཅིས་ཀྱང་མི་



རྣམ་ཐར་ཡང་རྒྱན་ནོར་བུའི་ཕྲ་བཀོད། །
217
མཇལ་ན་སྐུ་ཆས་འདི་པ་འབུལ་བ་ལ་ང་རང་འགྲོ་ཟེར་ཀྱིན་འདུག་པ་ལ། ང་ནི་
མི་འགྲོ་སྐུ་ཆས་ཀྱང་སང་ནང་པར་འབྲུམ་བག་སོགས་བྱུང་ན་བརྗོད་པ་ཆེ་བྱས་
རྟ་བཀྲབས་ཡོངས་པས། ཁོང་རྣམ་པ་ཡང་བློས་མི་ལོང་བཞིན་དུ་རྗེས་ལ་བྱུང་
ནས་སྲོད་ཁྱེར་ཙམ་ལ་ཆུ་བར་གྱི་གནས་ཚང་བདག་ཆེན་རིན་ཆེན་རྒྱལ་མཚན་
པའི་ཡུལ་དང་ལྷན་ཅིག་བྱུང་ཞིང་། ཨོ་ང་ཡང་དེའི་སང་མན་འབྲུམ་པ་བསྙུང་
བ་ཡིན་སྣང་། དེ་ནས་ཡང་ཡར་རྒྱབ་ནས་གཏིང་བསྐུལ་དོས་དྲག་བྱུང་བས་མི་
འདོད་བཞིན་དུ་ཆས། མར་ལམ་སྤྲུལ་སྐུ་སྨན་ཐང་པའི་སྲས་པོ་སྨན་ཚེ་བ་
གཤེགས་འདུག་པའི་ཐུགས་བསོ་ལ་མཇལ་ཙམ་བྱས། བལ་པོ་རྣམས་གསེར་
མདོག་ཅན་ན་ཡོད་པ་ལ་མཁའ་འགྲོ་རྒྱ་མཚོའི་སྐུ་བཟོ་བ་ལ་ཡོང་དགོས་པའི་
བཀའ་ལུང་བསྒྱུར་བྱང་དང་། དཔོན་མོ་ཆེ་ལ་ཞོན་རྟ་གཅིག་གནང་ཡོད་པའི་
རྩིས་སྤྲད། ཆོས་རྗེ་འཇམ་དབྱངས་པ་པཎ་ཆེན་གྱི་ཁྲི་ཁ་ལ་བཞུགས་པ་ལ་དད་
མོས་སྐྱེས། མཇལ་ཙམ་བྱས་ནས་ལམ་བསྲངས་ནས་རོང་ཆེན་ལ་ཕྱིན། ངུར་
མིག་ཏུ་སྒྲོལ་མའི་དྲུང་དུ་གསོལ་བཏབ་བྱས་པའི་རྨི་ལམ་ལ། སྔར་གྱི་ཤེལ་བུམ་
དེ་སླར་ཡང་ངེད་རང་གི་ལག་ནས་མ་ཟིན་པར་བརྡབས་སོང་བ་རྨི་བས་བསྙེན་
རྫོགས་དེ་གོ་ཆོད་གཏན་མི་ཡོང་བར་འདུག་པས་ཐག་སྦད་བཅད་པའི་ཡིག་ལན་
བསྐུར་ནས་ནུབ་ཆོས་ལུང་དུ་མཁན་ཆེན་རིན་པོ་ཆེས་གཙོས་མཛད་ལ་རྡོ་རྗེ་ཕྲེང་
བའི་དབང་གི་དབུ་བཙུགས་ཤིང་། མཁན་ཆེན་དྲུང་གི་ཞབས་ཕྱིར་དབོན་ཆེན་
པ་དང་། དྲུང་རབ་འབྱམས་པ་བཀྲ་ཤིས་པ་ལ་ནི་གུའི་ཁྲིད་ཅིག་ཀྱང་བཙུགས།
དེ་དུས་མཁན་ཆེན་རིན་པོ་ཆེ་སྤྱན་རབ་རིབ་ཀྱི་རྣམ་པ་ཆེར་སྔོན་པར་འདུག་པ་
ལ་དག་བྱེད་སྟོང་རའི་སྐབས་སྐུ་ཁྲུས་ཁ་དོག་སྣ་ལྔའི་རྣམ་པར་ཡང་ཡང་འཁྲུས་



218
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པས། སྤྱན་ཡང་རབ་རིབ་རང་དག་ལ་སོང་ཞིང་ཐུགས་དད་མོས་ལྷག་པར་ཆེ་
བ་བྱུང་། དེ་སྐབས་ཨོ་ངའི་སྐུ་ཚེས་མ་ཟིན་ལུགས་ཀྱིས་རྒྱུ་ཚན་སྐྱེལ་མི་རྐང་
གཏད་དང་། རྣམ་རྒྱལ་གྱི་གནས་ཚུལ་འདི་ལྟར་བྱུང་ཚུལ་སྣང་མི་བརྐོས་
མཁན་དཔལ་ལྡན་པ་ཉིས་སྦྲེལ་ཅིག་སླེབ་བྱུང་མཚམས་རང་ཀུན་དགའ་དཔལ་
བཟང་གི་འབྲུམ་པ་མ་ཐར་པ་ནས་བློས་མ་ཕོད་པར་ཁོང་བསྙེགས་འོངས་པས་ལྷ་
ཁུད་དུ་འཕྲད་ནས་ངེད་ཀྱིས་ཤར་ལམ་བྱས། ཁོང་དཔོན་སློབ་གསེར་མདོག་
ཅན་ནས་བརྒྱུད་བསམ་གྲུབ་རྩེ་ལ་བྱས་ནས་ཁྲི་ཁང་དུ་དུས་བཏབ་པས་འཕྲད་
ཉིན་ནས་སྐྱ་ནད་ཐུ་བར་སྔོན་པ་ཞག་གསུམ་ཙམ་བྱུང་རྗེས་འབྲུམ་བུ་ཡང་བ་
རང་བྱུང་ནས་ཐར་རྗེས། འབྲུམ་པས་ན་ནས་ཤི་ན་ཕུང་པོ་སོགས་སྐྱུར་བ་ལ་
ལས་སླ་བར་འདུག་སྙམ་ནས། སྔོན་གྱི་མཁས་གྲུབ་ཁྱུང་པོ་ལྷས་པ་གཞོན་
བསོད་ནམས་པའི་དགོན་གནས་དེར་བྱས་པས་ལེགས་པར་བྱུང་ནས་སེམས་
བདེ་ཞིང་། དེ་བཞིན་གྱི་རྒྱུ་མཚན་འབུལ་བ་ཐུགས་དམ་གཏོར་མ་རྣམས་རྩེར་
ཕུལ་ནས་རྩིབས་རི་བ་སོགས་འབོད་པ་ལ་དཔལ་དབང་རྫངས་འབྲུམ་བག་
སྟབས་ཞུ་ལོན་ ལས་ཞུ་ཡིག་ སོགས་ནི་མེད། དཔལ་ དབང་ སླེབ་མཚམས།
རྩིབས་རི་བ་སོགས་གྲྭ་པ་རྣམ་པ་ཡང་མར་རྫོང་བ་བཀའ་དྲིན་བསྐྱངས་བྱུང་
ཞིང་། བླ་མ་རྩིབས་རི་བ་ངམ་རིངས་སུ་བསྡོད་པའི་རིང་ཡང་ལྷག་པར་ན་བ་
ཡིན་པར་འདུག་ཀྱང་། འ་ཕ་ཀྱེའི་སྨན་སོགས་ཀྱིས་དགའ་རབ་བྱུང་འདུག་
ནའང་། མར་ལམ་སྔར་གྱི་ན་བའི་སྟེང་དུ་མགྲིན་པར་རྣག་བསགས་པའི་
སྐྲངས་པོ་ཤིན་དུ་ཆེ་བ། ལག་པ་ལ་ཡང་རྨའི་རྣམ་པའི་ཤུ་བ་འཇིགས་པ། ལུས་
ཀུན་ལ་རྣག་དྲིས་མི་བཟོད་པས་བརྩེས། ངུ་བ་མིན་པ་མེད་པའི་ཉམས་ཐག་ཏུ་



རྣམ་ཐར་ཡང་རྒྱན་ནོར་བུའི་ཕྲ་བཀོད།
219
སླེབ་བྱུང་བའི་ཁོང་ནང་པར་ཡོང་བའི་དོ་ནུབ་རྨི་ལམ་དུ་མི་ནག་རྟ་ནག་པོ་ཞོན་
པ་ཞིག་གིས། བདག་ལ་ལག་ཏུ་ཐག་པ་ནག་པོ་ཕྲ་སིང་བ་གཅིག་གཏད་ནས་
འདིས་དབུ་དཀྲིས་ཟེར་བ་བཞིན་དཀྲིས་ལན་གསུམ་བྱས་པའི་རྗེས་ལ་ཐག་པའི་
ལྷག་མ་ཨེན་ཙམ་བྱུང་བ་དེ་ཤངས་སུ་ཆུག་ཟེར་ནས་རྣ་བུག་གཡོན་དུ་བཅུག་
པས། དེར་སྦྲུལ་ནག་ཁྲ་གཅིག་ཏུ་བྱས་སྣ་ནས་ཡར་གྱུར་གྱིས་ཞུགས་བྱུང་པས་
འཇིགས་སྙམ་ ནས་ གཤེད་ བསྐྱེད་ ཐེན་ པས་སྦྲུལ་ དེའི་ མགོ་ ཆད་སྣར་ལུས།
གཞན་ལག་ཏུ་སླེབ་བྱུང་བའི་དངངས་སྐྲག་གིས་གཉིད་སད་བྱུང་བས། དེ་མ་
ཐག་གཤེད་བསྐྱེད་ནས་ལག་པས་སྣ་གཡས་བཀག་ནས་བུས་པ་ལན་གསུམ་བཞི་
གཅིག་ལ་སྣ་ནས་དངོས་སུ་སྲོད་སྲོད་མཐེབ་ཆུང་གི་རྩེ་ཙམ་ཅིག་ཐོན་བྱུང་བ་
དཀར་མེ་མི་འདུག་པས་ཇི་ལྟར་ཡོད་ནི་མ་མཐོང་། སྤོས་མེའི་ཐལ་བ་ལ་ཀྲུངས།
དེའི་ནང་པར་ཁོང་སླེབ་བྱུང་བས་ཚོང་འདུས་ལྷ་རྗེ་ཤེས་རབ་ལ་བསྟན་དུས་མཛེ་
ཡིན་ཐག་ཆོད་ཟེར་བ་འདུག་པས་ཞག་བདུན་སྦྲེལ་ལམ་ཟབ་རེ་རེ་དང་། བིར་
བསྲུངས་ཀྱི་སྔགས་རང་གི་འཆིལ་མ་བཏབ་པས་ཞག་བདུན་པོ་རང་ལ་སྨིན་རྗེས་
ཙམ་མེད་པར་སངས་དྲག་ནས་ཡ་མཚན་པར་འདུག་གོ དེ་དུས་བདག་པ་
དཔོན་སློབ་མ་ལུས་པ་ཚོང་འདུས་ཁྲི་ཁང་རང་དུ་གཞི་ཕབ་ནས། དུས་ཀྱི་ཚེ་
དབང་བརྒྱ་རྩ་དང་། གྲུབ་ཆེན་བརྒྱད་ཅུའི་དྲིས་མལ་སོགས་དང༌། ཀུན་
དགའ་དཔལ་བཟང་པོས། སྡེ་པ་མ་ཆེན་དྲུང་དུ་ཀཱནྟི་རའི་སྒྲ་ལས་དྲངས་པའི་
གྲུབ་ཐོབ་བརྒྱད་ཅུའི་བསྟོད་པའི་གཱི་ཏ་ཡང་ཉིན་རེ་མ་ཆག་པའི་བསླབ་སྦྱངས་
ཕུལ། བདག་གིས་སྡེ་པ་གྲྭ་ལྔ་དྲུང་ལ་བཅོམ་ལྡན་འདས་མ་ཀུ་རུ་ཀུལླེའི་གསང་
ཁྲིད་རྗེས་གནང་ཕྱག་བཞེས་ཁྲིགས་བཀོད་མཐོང་བརྒྱུད་ལྟར་ཕུལ་ཞིང་བརྗེད་



220 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྦྱང་གི་རྩོམ་པ་ཡང་བགྱིས་ནས། སླར་བསམ་གྲུབ་རྩེར་གཉེར་ཆེན་རྣམ་པའི་
འབོད་མི་འབྱུང་བ་བཞིན་ཕྱིན། ཚེ་རྟ་ཆོས་སྐྱོང་གི་བསྐང་གསོ་རྗེས་གནང་
སོགས་ཇི་ལྟར་འདོད་བཞིན་པ་བསྒྲུབས། ཞོལ་པའི་བདེ་ལེགས་ཁང་གསར་བ་
དང༌། ས་ཕུག་པ་སོགས་གྲངས་བསྡུས་མང་པོ་ལ་ཡང་ཚེ་དབང་། ཆོས་སྐྱོང་གི་
བཀའ་བསྒོ་སོགས་དང་། ཆོས་སྡེ་བྲག་དམར་ནས་དབང་ཆ་གཅིག་ལ་གནས་
བརྟན་ཤོ་བྲག་པས་གཙོ་མཛད་བཀའ་བཅུ་རབ་འབྱམས་རང་འབའ་ཞིག་ལ།
ཞྭ་ལུ་པའི་ལུགས་ཀྱི་ཕྱག་རྡོར་གོས་སྔོན་ཅན་གྱི་དབང་བསྐུར་ཡང་བདེ་ལེགས་
ཁང་གསར་བར་བྱས། དེ་དུས་ཆོས་སྡེ་བྲག་དམར་དུ་ཆོས་རྗེ་གཙུག་ནོར་བས་
ངེད་ཁུ་ཚ་ལྷན་ཅིག་ཇ་ལ། འབོད་པ་གནང་བའི་དུས། ཁོང་པའི་མཆོད་
སྟེགས་ཀྱི་སྤོས་སྐྱའི་ཁྲིས་ན་མཁན་ཆེན་རིན་པོ་ཆེའི་སྐུ་འདྲ་ལི་ལས་གྲུབ་པའི་གློ་
བོར་བཞེངས་པ་ཞིག་ས་བརྗེན་ལ་རང་དགའ་གྱི་ནར་བཞག་སྣང་བ་མཐོང་བས་
ཡིད་ལྷག་པར་སྐྱོ་བ་རང་བྱུང་ནས། འདི་བདག་ལ་གནང་ན་རུང་ངམ་ཞུས་
པས། ཅི་བདེར་རྣ་མཆོག་ངེད་ལ་དྲུང་ཆེན་ཆོས་སྐྱོང་བ་འདས་དུས་བྱུང་བ་
ཡིན་གསུང་བ་གནང་གིན་འདུག དེར་ལག་ཏུ་བླངས་ནས་མགོར་བཞག་
བལྟས་རྗེས་ཕྱག་ནས་མ་རང་ཡིན་ཟེར་བའི་ཁ་ཡིག་འདུག་ཅིང་། དེ་ནུབ་ཐོག་
མར་ཁྲུས་ གསོལ་ ཡང་ དག་ བྱས་ནས་ ཞལ་ གསེར་ཞུས། ནམ་ བཟས་བྲན།
དཀར་མེ་ལྷ་བཤོས་སོགས་གཟབ་རྒྱས་ཕུལ་རྗེས་རེ་ཞིག་ཕྱག་མཆོད་ཀྱི་གཙོ་བོར་
བསྐུར། ཕྱིས་ཡར་རྒྱབ་ཏུ་སྡེ་པ་རིན་པོ་ཆེའི་དྲུང་བདག་ཆེན་ཨ་ཚེ་བའི་ཞལ་སྔ་
ནས་བསྔགས་པ་ཡང་ཡང་དག་དད་མོས་གནང་བའི་སྤྱན་རྒྱུགས་ཀྱི་ཐུགས་ལྷག་
པར་མོས་གུས་ཆེས་ཆེ་བ་རང་གནང་བ་འདུག་པས་དགོས་གསུང་བའི་བཀའ་



རྣམ་ཐར་ཡང་རྒྱན་ནོར་བུའི་ཕྲ་བཀོད། །
221
ལུང་བྱུང་ནས་བློས་ལོངས་པར་ཕུལ། ད་ལྟ་བྱམས་པ་གླིང་གི་ནམ་མཁའ་
མཛོད་ཀྱི་གཟིམས་ཁང་གི་མཆོད་ཡུལ་གྱི་རྟེན་གྲལ་ལ་བཞུགས་ཤིང་། ན་
བཟའདར་ཟབ་ཀྱིས་གཡོགས་པ་མིག་ཡུལ་དུ་ཕེབས་པས་རྗེ་བཀའ་དྲིན་ཅན་
པའི་བཀའ་དྲིན་ཆ་ཙམ་འདིས་ཀྱང་འཁོར་སྙམ་པའི་བློ་བདེ་ཡང་བྱུང་ངོ༌། །
དེ་ནས་སྣར་ཐང་ལ་བྱས་སྟག་ལ་བརྒྱུད་ནས་འཛད་ལྷ་དབང་རྩེའི་རྫོང་རྩེར་ཞག་
གཅིག་ངལ་གསོ་བགྱིས་པའི་དུས། ཞི་བ་ལྷ་དང་གཉིས་རྫོང་གི་འཕྱོང་རྩེའི་
གཡབས་དེར་ལོང་གཏམ་བགྱིས་པས། ཁོས་བྲག་དཀར་སེམས་དཔའ་ཆེན་
པོའི་ཞལ་འཕྲོས་མང་པོ་སྨྲ་ཡིན་སྣང་བས་བརྗེད་གསོས་ནས་གཏིང་སྐྱེས་དབོན་
ཆེན་པའི་གནས་ཚུལ་དྲན་པས་ཡིད་འབྱུང་ནས་ཁོང་ལ་བསྟོད་པའི་ཟོལ་དུ་
བསྒྲིགས་པའི་སྨྲེ་སྔགས་ཡང་རང་གི་ལག་པས་ཡི་གེར་བྲིས་ནས་དཔེ་ཆའི་ཟླ་ལ་
འབྲལ་མེད་བྱས་པས། དེ་མཐོང་རེས་སྙིང་ལ་གཟེར་བའི་སྐྱོ་ཤས་ཐག་ཆོད་
ཡང་ཡང་བྱུང་ནས་རང་གི་བློའི་བསྐུལ་འདེབས་སུ་འགྲོ་བ་བྱུང་། ཆོས་མཛད་
སྨིན་གྲོལ་རྒྱལ་མཚན་པས་ཀྱང་ཞལ་ཤུས་སོང་། ཁོང་གི་གོ་བ་ལ་ནི་ངས་ཀུན་རེ་
བསྒྲིགས་པར་འདུག་སྙམ་པ་འདུག ངེད་ནི་ཞེ་ནས་རང་དམ་པའི་མགོན་གྱིས་
མ་ཟིན་པའི་ལས་ཆད། རང་གཞན་དམྱལ་བའི་མེ་དོང་དུ་བསྲེག་པའི་བསམ་
སྦྱོར་འདི་ལྟ་བུ་སྐྱེ་བ་འདི་དང་ཚེ་རབས་གཞན་དུ་ཡང་མི་འབྱུང་བར་བྱའོ་ཞེས་
པའི་ཡིད་ཀྱི་གཟེར་བུ་ཡིན། ཕྱིས་ནི་ཁོང་གཤེགས་ཟེར་ཐོས་པའི་ཐོས་མཆོད་
ལ་འོད་ཞུ་བགྱིས། དེ་ན་བྲག་སྣ་ལ་འགྲིམ་ནས་ལོ་ཆེན་དྲུང་དུ་མཇལ་ཏེ་ངམ་
རིངས་སུ་སླེབ་ཀྱང་། སྐུ་ངོ་རྣམས་ཀྱིས་སྐུ་འབྲུམ་མ་བཞེས་པས་བག་སེང་ལ་
རིན་ཆེན་གླིང་དུ་ཕྱིན། འདི་ལ་རྨི་ལྟས་ཨེན་ཙམ་གྱི་འཆར་སྒོ་སྔར་བྱུང་ཞིང་།



222_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཁང་པའི་འགྲམ་འདིངས་དུས་ཀྱང་བསམ་འགྲུབ་དགའ་ལྡན་པའི་གནས་བརྟན་
རྣམས་ཀྱིས་ཀྱང་གདིང་བའི་ཁུད་དུ་ས་བསྣོམས་ནས་ ལས་ ཀ་མཛད་སྐབས།
དེར་འདུས་ཀུན་གྱིས་མིག་ཤེས་ལ་ཕེབས་པའི་བྱ་རྒོད་དཀར་མོ་ཞིག་གི་སྤྲུལ་
བསྒྱུར་དངོས་མཐོང་སྣང་ནའང་། ཕྱིས་རང་རེ་ཡང་བྱ་བ་གཏད་མེད་དང་།
ཧོར་འཇིགས་སྟབས་རྫོང་ལས་ཀྱི་སྤྱན་ཉེས་བརྩིགས་པའི་དགོས་པ་དོར་བའི་
ཤིང་ཆ་ཡང་ངེད་དབུས་ལ་སོང་ཤུལ་དྲང་ནས། ལྟ་གྱེང་རོར་སོང་བ་འདིར་
གདའ། ས་གར་བསྡད་པ་ལ་ཆུ་འདི་རང་ལུས་ལ་ཕན་པར་འདུག་ཅིང་། ནམ་
ཡངམི་ཡོང་བའི་དགེ་སྦྱོར་གྱི་སྒང་ལ་གཉིད་འདྲ་བའི་འོད་གསལ་ལ་ཆམ་ཆམ་
འགྲོ་བ་གཞན་གྱིས་སད་དགོས་པའི་རྣམ་པ་གཏུད་མར་བྱུང་། དེ་སྐབས་ཤུག་
པ་རྐང་གཅིག་ཏུ་གུར་ཕུག་ནས་དེར་ཕྱིན། བལ་པོ་རྣམས་ཀྱིས་མཁའ་འགྲོ་རྒྱུ་
མཚོའི་སྤྲ་བཟོ་ཁྱེར་བྱུང་བ་ལ་བགེགས་སྤྲོད་དང་གཞིག་མལ་བྱས་དུས། ཆོས་
རྗེ་བྱམས་པ་གླིང་པའི་བསྒྲུབ་ཐབས་ལྟར་ཡུམ་ཞབས་བརྐྱངས་པ་མཛད་འདུག་
པ། ས་སྐྱ་པའི་བཞེད་པ་ལྟར་བྱིན་པ་གཉིས་ཀྱིས་མཁྱུད་པར་སྒྱུར། རིན་གླིང་
ནས་དགེ་སློང་དཔལ་སྐྱབས་དྲུང་པ་སྙིང་རྗེའི་རང་གདངས་ཅན་བ་ལུང་པ་
དཀོན་མཆོག་བསྟན་པའི་དྲུང་དུ་ཞུ་ཡིག་ཇའི་རྟེན་བཅས་བསྐུར་ནས་ཆོས་ཞུ་བ་
ལ་བརྫངས། དེར་རིན་གླིང་དུ་ཟླ་ཕྱེད་ཙམ་བསྡད་རྗེས་ཡུལ་ས་སྤྲེར་སྐྱེས་ནས་
དེར་ཆོས་རྗེ་དགེ་བཅུ་བ་བྱམས་པ་མང་ཐོས་རབ་གསལ་བའི་དྲུང་དང་། ལོ་བུ་
གདན་ས་པ་ནམ་མཁའ་རྒྱལ་མཚན་པ། དྲུང་བུདྷ་བ། རང་རེའི་དབོན་པོ་
ཀུན་དགའ་དཔལ་བཟང་པོ་རྣམས་ལ་དབང་རྡོ་རྗེ་ཕྲེང་བ་བསྐུར་ཞིང་། ཆོས་
རྗེ་རྣམ་པ་དཔོན་སློབ་ལ་ཐོག་མར་བརྟག་གཉིས་གཞུང་རྐྱང་ལུང་དུ་བར་ཆད་



རྣམ་ཐར་ཡང་རྒྱན་ནོར་བུའི་ཕྲ་བཀོད། །
223
བསེལ་བ་ལ་བསྒྲགས་རྗེས། རྡོ་རྗེ་གུར་དང་། སཾ་བྷུ་ཊི་ལ་བླ་མ་གོང་མའི་
མཆན་ས་དཔྱད། གུར་ལ་གུར་རྒྱན་དང་། སཾ་བྷུ་ཊི་ལ་གནད་ཀྱི་གསལ་བྱེད།
རྗེ་བཙུན་སྐུ་མཆེད་ཀྱི་ཡིག་སྟེངས་ནས་ཟབ་བཤད་རང་བློས་ཅི་འདོམས་ཕུལ།
དེ་སྐབས་གུར་གྱི་ཞབས་ན་རྡོ་རྗེ་སློབ་དཔོན་གྱི་སུར་བསྡུ་བ་ཡོད་པའི་ཚིག་བཀྲ་
འགེགས་པ་ལ་གུར་ཉིད་ཀྱི་ནང་གི་ལས་རྒྱས་པའི་ཚེ་དཔག་མེད་པས་ཚེ་སྤེལ་
བྱེད་ཅེས་པའི་ཚིག་གིས་འཕྲོས་བླངས་ནས་ཚེ་མདོའི་རྒྱས་བཤད་རེ་བྱེད་པ་ཕྱག་
རྒྱུན་ཡིན་ནའང་དཔེ་གཏན་ནས་མ་རྙེད་པས། སློབ་དཔོན་ནས་རས་ཆེན་པ་
ལ་བརྒྱུད་པའི་ཚེ་དབང་དེ་བྱས་དུས། ཚེ་མདའ་ལ་ཆད་མངོན་ཙམ་བྱུང་བ་
རྣམས་སྐྱེས་བུ་ཆེན་པོ་མང་ཐོས་པ་དེ་ཉིད་སྐུ་ཚེ་རིང་པོ་མི་བཞུགས་པའི་བལྟས་
སུ་འདུག ཁོང་རྣམ་པའི་བཀའ་ཆོས་གྲོལ་མཚམས་ཆོས་རྒྱལ་ཆེན་པོའི་དྲུང་
དང་མཇལ་ཞིང་བཀའ་ལུང་ལ་ངེད་ཕུ་ཆུང་ལ་ཆབ་བཞུགས་ལ་འགྲོ་བས་དེ་བར་
ལྷ་ལྕམ་ལ་རྒྱུན་གྱི་ཐུགས་དམ་བྱེད་རྒྱུའི་རྣལ་འབྱོར་མའི་བྱིན་རླབས་ཅིག་གནང་
བ་དང་། ཆུ་ཚན་ནས་འགུག་དང་བསྟུན་དུས་འཁོར་རྩེར་ཕེབས་ནས་རྡོ་རྗེ་
ཕྲེང་བའི་དབང་ཅིག་ངེད་རང་གཅིག་པུ་ལ་གནང་དགོས་གསུང་བའི་བཀའ་
ལུང་བཞིན། དཔོན་ས་ལྷ་ལྕམ་དྲུང་དུ་ཐོག་མར་སྨིན་བྱེད་ཡབ་བདེ་མཆོག་
ནག་པོ་པའི་ལུགས་ཀྱི་མངོན་རྟོག་འབྲེལ་པའི་དབང་དང་། དེ་རྗེས་ཡུལ་རྡོ་རྗེ་
རྣལ་འབྱོར་མ་ནཱ་རོ་མཁའ་སྤྱོད་མའི་བྱིན་རླབས་ཕུལ་ཞིང་དེ་དུས་ཀུན་དགའ་
དཔལ་བཟང་པོ། ཀུན་དགའ་རྡོ་རྗེ། སྨིན་གྲོལ་རྒྱལ་མཚན་པ་གསུམ་ལ་ཡང་
དཀྱིལ་འཁོར་དེ་ཉིད་དུ་ནག་པོ་པའི་དབང་བསྐུར་ནས། བལ་པོ་རྣམས་ལ་རྒྱ་
སྒོམ་གྱི་གསེར་སྐུ་མདའ་གང་མ་གཅིག་བཟོ་བའི་ལས་དབུ་ཡང་བཙུགས་ཏེ།



224 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཤར་ཕྱོགས་ནས་ཆོས་རྒྱལ་ཆེན་པོའི་དྲུང་ཕེབས་ཉིན་རང་མཁའ་སྤྱོད་བདེ་ལྡན་
དུ་སྤོས་ནས་གཟའ་སྐར་བཟང་བ་ལ་ཆོས་ཀྱི་རྒྱལ་པོ་ཆེན་པོ་སྐུ་རྐྱང་རང་ལ་རྡོ་རྗེ་
ཕྲེང་བའི་དབང་ཕུལ་བའི་སྐབས། ཉིན་རེ་བཞིན་དུ་དཀྱིལ་འཁོར་གང་ཡིན་ལ་
ཕྱི་རོལ་མཆོད་པ་དང་འབྲེལ་བར་སྦྱིན་སྲེག་རེ་ནས་མ་ཆད་པ་འབུལ་བ་སོགས།
མཆོད་བཤོམས་དབང་རྫས་ཆོ་ག་དབང་བཤད་འདི་ལས་རྒྱས་པ་ནམ་དུ་ཡང་
བྱེདམ་མྱོང་། དེ་དུས་ཆོས་རྒྱལ་ཆེན་པོའི་དྲུང་གི་ཕྱག་གི་དཀྱིལ་ཐང་རྣམས་
ནས་སྨོན་ལམ་གནང་དང་གཅིག་བཞེས་པ་ཁ་ཕྱེ་བས་བདེ་མཆོག་དྲུག་ཅུ་རྩ་
གཉིས་མ་གཙོ་བོ་ཞལ་བཞི་ཕྱག་བཅུ་གཉིས་པ་དེར་སྣང་བས། འདི་ཅི་ལགས་
བཀའ་ཕེབས་ལ། སློབ་དཔོན་ཨ་བྷ་ཡའི་ལྷག་པའི་ལྷ་དེར་རང་ཡིན་ཞུས་པས་
དགྱེས་པའི་ཚུལ་སྣང་བ་མཛད་ཅིང་། དེ་ནས་འཇམ་རྡོར་ནས་རིམ་བཞིན་
ཕུལ་བས་དཀྱིལ་འཁོར་འདིའི་དབང་འབུལ་བའི་ཉིན་ཚེས་བཅོ་ལྔ་ལ་གཟའ་
འཛིན་དང་། བདག་ལ་ཡང་རྡོ་རྗེ་རྣལ་འབྱོར་མས་རྗེས་སུ་འཛིན་པའི་རྟེན་
འབྲེལ་ཆེན་པོའི་བལྟས་དགེ་བའི་དབུ་ཚུགས་བྱུང་ངོ༌། ། དེ་ནས་རིམ་བཞིན་
ཕག་མོ་དམར་མོ་སོ་བདུན་མའི་དབང་གི་ཉིན་སྐྱར་སྐྱ་ནས་ཡུམ་གྱི་སྐུ་གདུང་གི་
ཆ་ཤས་རྣམས་སྤྱན་དྲངས་ནས་ལག་ཏུ་བྱུང་། དུས་ཀྱི་འཁོར་ལོའི་དབང་གི་
ཉིན་རྒྱ་སྒོམ་གྱི་སྐུའི་ལས་ཀའི་ གཞི་གྲུབ་ནས་སླར་སྐུ་གདུང་རིང་བསྲེལ་གྱི་
བཞུགས་གནས་བུམ་སྐུ་ཟ་མ་ཏོག་གསེར་ལྗང་བརྡུངས་རང་གི་ལས་ཀའི་ཁས་
བཀོད་དང་དེའི་དབྱིབས་ཆགས་རྣམས་བདག་རང་དང་། བལ་པོ་དཔོན་མོ་ཆེ་
ལ་ཡིད་ལ་རང་ཤར་བྱུང་ནས་ཕྱི་ལ་བཀྲ་ཤིས་རྟགས་བརྒྱད་དང་རྫས་བརྒྱད།
ཏོག་ལ་རྒྱ་སྒོམ་མཚན་བསྒྱུར་ལཉྫ་བཞི། མཚོ་ལས་པད་གདོང་ཐོན་པ་སོགས་



225
རྣམ་ཐར་ཡང་རྒྱན་ནོར་བུའི་ཕྲ་བཀོད། །
ཀྱི་ལེགས་གཞི་འབད་མེད་དུ་ཐིངས་ཞིང་། མཁའ་འགྲོ་རྒྱ་མཚོའི་ཕྱག་མཚན་
རྣམས་ཀྱང་རེ་རེ་ནས་བླུགས་སུ་བྱས། དབྱིབས་བཀོད་ཕྲ་མོ་ནས་ཁ་ཏས་ཁྱབ་
པ་བགྱིས། སླར་ཕྲེང་བའི་དབང་གྲུབ་རྗེས། ཀྲྀ་ཡའི་ཁ་བསྐང་དགེ་ལེགས་ཀྱི་
དཀྱིལ་འཁོར་གསུམ་དུ་དབང་འབུལ་ཉིན་གོང་ནས་ཀྱི་ཕྱག་ཕྱིར་ཕན་ནེ་བཀྲ་
ཤིས་ནས་སླེབ་པ་ལགས། དེ་ནས་དབྱར་སྟོད་དེ་མཁའ་སྤྱོད་བདེ་ལྡན་རང་དུ་
བསྡད་རྗེས། དབྱར་གུང་གདན་སར་ས་སྐྱ་བཀའ་འབུམ་གྱི་ལུང་ཞུ་བ་ལ་ཕྱིན།
དེ་དུས་གདར་ས་ན་ནད་ཡམས་ཆེན་པོས་ཉིན་མཚན་གཉིས་ཀ་རོ་བསྐྱེད་པས་མི་
འདང་བའི་རོ་ལས་པ་མི་འབྱོར་པ་ཙམ་གྱི་ཞེ་སུན་རང་འདུག་པས། བླ་བྲང་
སེང་གེ་སྒང་དུ་ནུབ་འུས་ཉལ་རྗེས་ཁ་འུའི་བྲག་སྒོར། བསྙགས། ལས་ཆེན་ཡེ་
ཤེས་ལྷུན་གྲུབ་པ་ཡང་གནས་དེ་ཉིད་དུ་གདན་དྲངས་ནས་ཐོག་མར་རྗེ་བཙུན་
གོངམ་ལྔའི་བཀའ་འབུམ་གཡས་རུ་བྱང་ནས་ཕོ་ཐབས་ཞུས་པ་དེ་སྟེངས་ནས་
ཉིན་རེ་བཞིན་དུ་ལུང་འགྲོ་ཆེ་བའི་ངང་ནས། མཐར་འཕགས་པ་རིན་པོ་ཆེས་
རྒྱ་ནག་གི་རྒྱལ་པོ་ལ་ལོ་གསར་གྱི་བཀྲ་ཤིས་རབ་འབྱེད་བར་རྫོགས་པར་ཞུས་
ནས་སླར་རིག་གཏེར་རང་འགྲེལ་ལ་དྲིས་མལ་གྱི་སྒོ་དུ་མས་ལུང་བཤད་ཡིད་ཆེས་
པརང་དང་། ས་སྐྱ་རང་དུ་གྲགས་པའི་གྲངས་ཆེན་བཅོ་བརྒྱད་དེ་བར་ཚད་
འདུལ་མངོན་མཛོད་རྩ་འཇུག་ཞི་གསུམ། སྤྱོད་འཇུག་ཚད་མ་མདོ་རྣམ་པར་
ངེས་པ་བྱམས་ཆོས་ལྷག་བཞི་སོ་སོ་ཐར་པའི་མདོ་སྡོམ་རིག་གཉིས་ཏེ་བཅོ་བརྒྱད་
ཀྱི་ལུང་ཞུས་ཤིང་། ལས་ཆེན་ཉིད་ལ་ཚེ་དབང་དང་། ནི་གུའི་དམིགས་པའི་
གནད་ཙམ་གྱི་བཀའ་ཆོས་ཕུལ། ཁའུ་པའི་སྒྲུབ་པ་པོ་རྣམས་ལ་ནི་གུའི་གཞུང་
བཀའ་ཉེར་ལྔ་དང་འབྲེལ་བའི་དམིགས་པ་འདོམས་ཆེ་བ་དང་། ཁ་འུའི་ཆོས་



226
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྗེ་གདན་ས་པ་ལ་ཡང་རྗེས་གནང་ཟུར་བཀའ་མང་པོའི་ཐུགས་བཞེད་བསྐངས།
དེ་དུས་དཔྱིལ་པོའི་ཐོག་རྡོ་གཡམ་དང་རྡོ་གདུང་འབའ་ཞིག་གིས་སྐོར་བ་ཞིག་ཏུ་
བསྡད་པས། ཚོགས་ཆོས་གྲོལ་མ་ཐག་ཐོག་ཡོད་ཇིབ་ནས་དཔྱིལ་པོའི་ཁྱོན་ལ་
ལྟས་དུས་ནི། ཐོག་མེད་ཀྱི་ནམ་མཁའ་སྔོ་བསངས་ཀྱིས་མཐོང་བ་བྱུང་། ངེད་
ནང་ན་ཡོད་པའི་མི་སྨོས་མི་དགོས་དངོས་པོ་རྡོ་རྗེ་དྲིལ་བུ། དཀར་ཡོལ། ཌཱ་མ་
རུ་སོགས་ཀུན་རྡོའི་འོག་ཏུ་མནན་ཀྱང་ཉེས་སྐྱོན་སྤུ་རིས་ཙམ་ཡང་མ་བྱུང་ཞིང་།
རང་ཉིད་ཀྱི་བློའི་འཆར་སྒོར་ནི་ཐོག་རྡིབ་པའི་སྐད་ཅིག་དེ་ལས་བཅོམ་ལྡན་
འདས་རྡོ་རྗེ་འཇིགས་བྱེད་རབ་ཏུ་བརྗིད་པའི་རྭ་སྔོ་སངས་རྣམ་པར་གདེངས་
པས་རྡོའི་ཚོགས་ཆར་ལྟར་འབབ་པ་དེ་རྣམས་རྭ་རྩེས་ཕྱོགས་ཀུན་ཏུ་གཏོར་བའི་
ཉམས་ལྷག་པར་གསལ་བའི་ཏིང་ངེ་འཛིན་ལྷུག་པར་བྱུང་ཞིང་། ཆོས་རྗེ་ལས་
ཆེན་པས་སྟེང་ནས་གཟིགས་དུས་ཐོག་ཆེམ་རྡིབ་པའི་སྐད་ཅིག་དེ་རང་ལ་རྡོ་
ཐམས་ཅད་ནང་ནས་ཕྱིར་བུན་བུན་མཐོར་བྱུང་གསུང་ཞིང་། རྡོ་གཡེབས་མི་
བསྐྱོད་པ་མང་པོའི་དཔྱིལ་པོའི་ཕྱོགས་ཀྱི་ཕྱི་མཐའ་ཀུན་ན་འདུག་པ་ཡོངས་ཀྱི་
མིག་ཤེས་ལ་ཕེབས་པ་ངེས་ཅན་བརྫུན་བྲལ་ཡིན། དེ་མཚམས་གཡས་རུ་བྱང་
ནས་དཔལ་ནང་སོ་གནང་ནས་ཐེག་ཆེན་ཆོས་ཀྱི་རྒྱལ་པོའི་བུ་ཞྭ་ཉིན་བདེ་མ་
སོགས་གནང་སྦྱིན་བསམ་གྱིས་མི་ཁྱབ་པ་དང་། རྒྱ་གར་གྱི་གྲུབ་ཆེན་ལ་ཝའི་ན་
བཟའ་ཅན་ལྟར་རྡོ་གདུགས་པའི་ངོ་མཚར་བླ་མ་གོང་མའི་སྒྲུབ་གནས་ཁྱད་པར་
ཅན་དེར་གྲུབ་པ་ཡི་རྟགས་མཚན་ཁྱད་པར་ཅན་བཀའ་དྲིན་ཆེ་བ་ཡིན་གསུང་
བའི་ཕྱག་དམ་ཕེབས་ཤིང་། དེ་མཐུན་དུས་ཚོད་དེ་ཙམ་རང་ལ་མྱང་སྟོད་ཀྱི་
གནས་རྙིང་བླ་བྲང་གི་སྒོར་ཉི་མ་གཤེགས་ཙམ་ལ་ཨ་ཙ་ར་བཞིན་དང་ཆས་གོས་



རྣམ་ཐར་ཡང་རྒྱུན་ནོར་བུའི་ཕྲ་བཀོད།
227
ནག་པ་དུང་གི་རྣ་རྒྱན་ཅན་ཅིག་བྱུང་། གང་ནས་ཡོངས་བྱས་པས་ཁའུ་ནས་
ཡིན། གློ་བོ་ཆོས་རྗེའི་ཕྱག་དམ་འདི་སྐྱེལ་དུ་བཏང་པ་ཡིན་ཟེར་ཡི་གེ་ལ་རྒྱ་མ་
གཅིག་སྤྲད། དེ་གནས་རྙིང་ཆོས་རྗེའི་ཡུམ་གྱིས། ཕྱག་ཚགས་གནང་། ཨ་ཙ་
ར་ལ་གཟིམས་ཁང་གི་སྟེང་གཡབས་ཤིག་ཏུ་ཟ་མ་དང་ཉལ་ཆས་སྤྲད་ནས་བཞག་
པས་ནང་པར་ནམ་ལང་དུས་གར་སོང་ཆ་མེད་ཅིང་། ཕྱི་ལ་འགྲོ་བ་ལ་ནི་
འདོགསཁྱི་བོང་བུ་ཙམ་པ་ཁ་སྤྲོད་དང་། སྒོ་རྣམས་རིམ་ཅན་དུ་བཅད་ཡོད།
སྟེང་ནས་ཐོག་བཞི་ལ་འབབ་ས་མེད། ད་ཅི་ཡིན་ཞེས་འཇིགས་ཤིང་ཐེ་ཚོམ་དུ་
གྱུར། མདང་གི་ཡི་གེ་ཁ་ཕྱེ་བས་ཚིག་བཅད་དུ་བགྱིས་པའི་དོན་རྩེ་ལ། གནས་
རྙིང་པ་དང་། འབྲུག་པ་འཐབ་པའི་སེར་དམག་བསོག་པའི་སྐབས་ཡིན་པས།
ཁྱེད་རྣམ་པ་གཉིས་ཀ་སྤྱན་རས་གཟིགས་ཀྱི་རྣམ་སྤྲུལ་ཡིན་པར་ཁས་བླངས་ནས།
འདི་ལྟར་སེམས་ཅན་མང་པོ་ཉམ་ཐག་ལ་འགོད་པ་ག་ལ་རིགས་ཟེར་བའི་ཁྲེལ་
འདེད་དུ་འདུག་པས། གནས་རྙིང་པའི་དབུ་ཚེ་ཚེ་བསྒྲེས་ཡོ་འཚོགས་ནས་
བསྟན་པས། འདི་ཁའུ་ནས་ཡིན་ཟེར་ལུགས་ཀྱིས། ཨ་ཙ་ར་དེ་ཞལ་བཞི་པ་
ཡིན་ཐག་ཆོད་ཅིང་། ཆོས་རྗེ་གློ་བོ་དེ་ཡང་བསྟན་པ་རིས་མེད་པ་ལ་དག་སྣང་
ཅན་རང་གི་ཐུགས་འབྱོངས་པ་ཅིག་སྣང་ཟེར་བས། ཁོང་གི་བཀའ་ལ་འགལ་
ཀྱང་རང་རེ་ལ་བྱུས་ཉེས་དམའ་ཕབ་སོགས་ཅི་ཡོང་མི་ཤེས་འཇིགས་ཟེར་སེར་
དམག་བཤོལ་ངེས་ཡིན་ཅིང་། ཡི་གེ་ལ་ཞལ་བཤུས་པའི་མྱང་སྟོད་ཕལ་ཆེར་
ཁྱབ་འདུག་ཅིང་། ངེད་རང་གི་མིག་ཡུལ་དུ་ཡང་འབྲོང་རྩེར་ཕེབས་བྱུང་
ངོ༌། ། དེ་དུས་འབྲུག་པས། འབྲུག་པ་རང་དབང་གི་རྟོགས་ལྡན་དགོན་པ་ཡོ་
བསྐུལ་ཞིང་དམག་འཚོག་པ་ར་ལུང་དུ་བྱས། གནས་རྙིང་ནས། གནས་རྙིང་



228
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པ་རང་གི་མངའ་འོག་དང་གངས་ཅན་བཀྲ་ཤིས་ལྷུན་པོ་སོགས་རི་བོ་དགེ་ལྡན་
པར་རྟོགས་ཚད་ཀྱི་དམག་རྒྱབ་དཔུངས་ཆེ་བ་བསགས་པས་ཕན་ཚུན་བསད་
གཞི་དང་ཆོས་པའི་བགྱི་བ་སྟོངས་པ་ཡོང་ངེས་ལ་ཨ་ཙཱ་ར་དེས་གོ་ཆོད་སྣང་ཞིང་།
ཕྱིས་དཔོན་དྲུང་བློ་བདེ་བ་དང་མཇལ་དུས། དེ་དུས་བཀའ་བསྲུངས་བང་ཆེན་
ལ་གནང་བ་དེ་མིན་ན་ལུང་པ་ཁྲག་མཚོར་འགྲོ་ངེས་ཡོད། གཞིས་ཀ་དང་འདི་
གཉིས་ཀ་ནས་བསྒྲིགས་ཚོམ་བར་མིའི་ལུགས་ཀྱི་སྐུ་ཚབ་རེ་ཡོད་ཀྱང་། གཉིས་
ཕྱོགས་ནས་བསན་དགོངས་གང་ཡང་མེད་པའི་དུས་ཐུག་རང་ལ་ཡེ་ཤེས་ཀྱི་
དགོངས་ནས་བཀའ་དྲིན་བསྐྱངས་བྱུང་ལགས་གསུང་ཞིང་དེ་དུས་ཀྱི་ཡི་གེ་ངོས་
མ་མང་ཁོང་པའི་ཕྱག་ཏུ་འདུས་སྣང་ལ། དེའི་ཡིག་ཤོག་ཐེལ་ཚེ་སོགས་ཡུལ་
གང་གི་ས་ནས་ཡོངས་གཏན་མི་མཚོན་པ་གཅིག་འདུག་གོ དེ་ཁ་འུར་བསྡོད་
རིན་གྱི་ཆས་དང་། མགོན་པོའི་བསྐང་གསོའི་རྒྱུ། ཐུགས་ཆེ་བ་གཅིག་སོགས་
བྱང་ནས་བཀའ་དྲིན་བསྐྱངས་ཤིང་། གཏིང་སྐྱེས་ནས་ཀྱང་ཆས་འཐུད་ཡང་
ཡང་སྐྱེལ་མི་གནང་། དེ་ལ་ས་སྐྱ་སོགས་སྐྱ་མུག་ཆེ་བར་འདུག་པ་ལ་ངེད་དཔོན་
སློབ་སྐྱིད་དུ་ཚོར་བའི་ཆས་འབད་མེད་བྱུང་། དེ་ནས་ཆོས་མཐར་ཕྱིན་ནས་ཁ་
འུའིཕུ་བརྒྱུད་གཏིང་སྐྱེས་སུ་ཕྱིན་ཆོས་རར་བསྡད་ནས་སྡེ་པ་རིན་པོ་ཆེ་དང་།
དཔོན་པོ་ཀུན་དགའ་དཔལ་བཟང་པས་གཙོ་མཛད་ལ་ས་སྐྱ་བཀའ་འབུམ་གྱི་
ལུང་དག་གསལ་རང་གིས་ཕུལ་བའི་ས་པཎ་གྱི་བཀའ་འབུམ་ སོང་མཚམས།
སྟག་རྩེར་སྟོང་ཧོར་རྒྱུགས་པའི་འཇིགས་ཆེ་བའི་ཐུགས་དཀྲོག་བྱང་ཚོར་ཡང་
བྱུང་ནས་ལྷ་རྩེ་བརྒྱུད་པའི་གནས་ཚུལ་གྱི་ཕྱག་དམ་དང༌། ཧོར་བཟློག་ལ་
དམིགས་པའི་དྲུག་ཅུ་པ་དགོས་གསུང་བ་ཕེབས་ནས། ཕྱག་རྟགས་ཕེབས་ཉིན་



རྣམ་ཐར་ཡང་རྒྱན་ནོར་བུའི་ཕྲ་བཀོད། 229
ཚེས་དྲུག་ཡིན་པས་དྲུག་ཅུ་པའི་གཏོར་མ་ཟབ་རྒྱས་བགྱིས། རང་རེ་རང་གི་སྐྱེ་
བསྔ་མ་ཞང་འཕྲུལ་ཞིག་འབྲུག་སྒྲ་རྒྱལ་མཚན་དུ་སྐྱེ་བ་བླངས་གཤིན་རྗེ་དུས་
དགྲ་ནག་པོ་ལ་ཧཱུ བྷིའི་བཟླས་བསྙེན་དཔག་མེད་བྱས་དུས་ཀྱི་སྣམ་ཕོད་སྙིང་པ་
དེ་གཏིང་སྐྱེས་པའི་སྔགས་པ་དྲག་པ་ཞིག་གི་ལག་ན་སྣང་བ་བླངས་ནས་གྱོན།
འཆི་བདུད་ལས་ཀྱི་གཤིན་རྗེ་དམ་ཅན་ཆོས་རྒྱལ་ལ་དམ་བརྡར་ཞིང་མནའ་ཆུ་
སྦྱིན་ནས་གཡར་དམ་བསྐུལ་ཞིང་། ཡང་བདག་རང་ས་ཕྱོགས་དེར་ཀུན་མཁྱེན་
སདྷ་བྷ་དྲར་སྐྱེ་བ་བླངས་དུས་བཀའ་གཉན་གསུང་བསྟོད་དུ་ཁས་བླངས་པའི་
དཔལ་མགོན་ཏཱཀྐད་ནག་པོ་དང་། འབྲིག་མཚམས་ལྷ་སྲིན་ཡུལ་ལྷ་ཀུན་ལ་
དམ་བརྡར་བས་གཏོར་པྲ་བཟང་བ་བྱུང་ཞིང་། སྟོད་ཧོར་ཡང་དེའི་ཉིན་ཀ་བློ་
བུར་དམག་ཡོང་བ་འདུག་ཟེར་ནས་ལོག་སྐད་དོ། ། དེར་ཧོར་སྐད་དེས་སེམས་
ཀྱང་མ་བདེ་ཞིང་སྔར་ཁའུར་ལུང་ཞུ་བ་དང་ད་རེས་ལུང་སྒྲོག་པ་གཉིས་ཀས་
ལུས་སེམས་ཐང་ཡང་སྦད་ཆད་སྣང་བས་འཕགས་པའི་བཀའ་འབུམ་ལ་ཆོས་
མཚམས་བྱས་ནས། སླར་འབོད་མི་གནང་བ་དང་བསྟུན་ནས་ཚུར་ལམ་ཆུ་
འདུས་ཕྱོགས་ན་འབྲུམ་བགས་འདུག་ཟེར་བ་ལ་འཛེམས་ནས་གཏིང་སྐྱེས་ནས་
གདོང་ནག་ལ་བྱས། སྲིད་རིན་ཆེན་རྩེ་དང་སེང་གེ་རྩེ་ལ་བརྒྱུད་ནས་ཕུ་གསུམ་
ལ་བྱས་ར་སར་སླེབ། དེར་ཆོས་མཛད་མ་ཀུན་དགའ་ཆོས་སྒྲོན་གྱི་སྐུ་བཅད་རྟ་
སྒ་འཁྲོ་ཚང་མ་གཅིག་གི་འབུལ་བ་བྱས། དེ་ནས་ལྷ་རྩེ་ལ་ཐོན་ནས་ངམ་རིངས་
སུ་སླེབ་མན་མཁའ་འགྲོ་རྒྱ་མཚོའི་སྐུའི་བླུགས་གཏོང་བའི་བསྲུང་རྒྱབ་ཁ་ཏའི་
རིམ་པ་གང་ལ་གང་དགོས་ཡང་ཡང་འཐེམས་པར་བྱས་ཤིང་། རབ་གནས་ཀྱི་
གཉེན་པ་ཁ་གསོའི་ཕྱེད་དུ་མཁའ་སྤྱོད་བདེ་ལྡན་རང་དུ་ཉིན་རེ་བཞིན་མཁའ་



_230_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འགྲོ་རྒྱ་མཚོའི་བདག་བསྐྱེད་རྒྱས་པ་རེ་སྔ་ཐུན་ལ་བགྱིས། དེ་མན་ཐུན་གསུམ་
ལ་གྲུབ་ཆེན་ལ་ཝ་པས་བཤད་པ་ལྟར་དཀྱིལ་འཁོར་དབུས་སུ་གཙོ་བོ་མངོན་སྦྱང་
ལྔས་བསྐྱེད་དུ་བྱས་ནས་གཙོ་བོ་རྐང་པ་བཞི་བཅུ་ཞེ་བརྒྱད་པ་བཟླས་ཞིང་།
མཁའ་འགྲོ་རྒྱ་མཚོའི་རྒྱུད་ཉིད་ལས་གསུངས་པའི་འབྱུང་པོ་ཐམས་ཅད་པའི་
གཏོར་མ་ཉིན་རེ་བཞིན་མ་ཆད་པ་དང་བཅས་འབད་རྩོལ་ཆེས་ཆེ་བར་བགྱིས།
དེནས་བླུགས་གཏོང་ཐེབས་བཅུ་གསུམ་ལ་གཅིག་ལ་ཨེན་ཙམ་སྐྱར་དགོས་མ་
གཏོགས་སྤུ་ཙམ་གྱི་བྲད་ཕྱིས་བསོབ་ལ་སོགས་པ་དགོས་པ་མ་བྱུང་ཞིང་། སྔར་
སྤྲ་བཟོའི་དུས་ཞལ་བཅུ་བདུན་པོ་མཐའ་དག་དྲང་སྲོང་ཁྲོས་པའི་རྣམ་པ་ཤིན་ཏུ་
སྐེམས་པ་རང་ཡོད་ལ། བླུགས་བགྱིས་སྐབས་ཞལ་ཐམས་ཅད་ལྷག་པར་རྒྱས་པ་
གནོད་སྦྱིན་ཁྲོས་པ་ལྟར་གྱུར་སྣང་བས། བལ་པོ་རྣམས་ད་བྲད་ཕྱིས་མང་པོ་
རང་དགོས་པར་འདུག་འདི་འདྲ་ཅི་ཡིན་ཅེས་གླེང་བ་ལ་འདི་དང་རང་གི་བཟོས་
པ་མིན་ཅིང་ཁོང་རང་རང་བྱུང་དུ་སྐུ་བརྗིད་ཉམས་བྱུང་ཕྱིན་སུས་འབྲད་ནུས་
ཡིན་པས་བྲད་ནས་བསྲབ་ཏུ་བཏང་མི་དགོས། སྦྱིན་པའི་བདག་པོའི་སྐུ་བསོད་
དང་མངའ་ཐང་འཕེལ་བའི་རྟེན་འབྲེལ་ཡོད་པ་ཡིན་ཞེས་སྨྲས་པ་ལྟར་མངོན་
སུམ་དུ་བྱུང་བས་རྟེན་ཞལ་དྲོ་ཞིང་བྱིན་རླབས་ཆེ་བའི་ཚད་དུ་བྱུང་། དེ་དུས་
དབུས་ནས་ཚོགས་པ་དགེ་འདུན་སྒངས་པ་རྣམས་ཕེབས་ནས་གཡར་གནས་
འཇད་མཐོང་སྨོན་དུ་གནང་། དེ་ནས་རིམ་གྱི་ས་རིམ་བཞིན་བསྙེན་བསྐུར་
མཛད་རྗེས་ལྷུན་གྲུབ་གདིངས་སུ་བཞུགས་པའི་སྐབས་དགུན་སྟོད་ཆོས་སྡིངས་
དགོན་སར་དུ་བདག་མོ་རྗེ་བཙུན་དྲུང་གི་སྐུ་ཚེས་མ་ཟིན་མཚམས་དེའི་ཐུགས་
དམ་འབུལ་གྱིས་རྣལ་འབྱོར་མའི་སྒྲུབ་མཆོད་ཅིག་གི་ཆོ་ག་ཞག་འགའ་སྦྲེལ་བྱས་



རྣམ་ཐར་ཡང་རྒྱན་ནོར་བུའི་ཕྲ་བཀོད། ། 231 །
ཤིང་། དེ་དང་དུས་ཉེ་འབྲེལ་དུ་རྭ་ལུང་དུ་ཨ་མ་བདག་མོ་བསྒྲེས་མོའི་དྲུང་
བསྐུང་ནས་བདག་ ལ་ དབུ་སྔས་མགོར་སོང་ གསུང་བའི་ བཀའ་ སྒྲུབ་ པ་ ལ་
མཚམས་བཀྲོལ་ནས་ཕྱིན་པས། རྒོངས་ཁ་སླེབ་འཕྲལ་ཁྲོ་བོ་རྨེ་བརྩེགས་ཀྱི་གྲིབ་
བསེལ་དང་སྤྱན་རས་གཟིགས་རྒྱལ་བ་རྒྱ་མཚོའི་བཀའ་ཕུལ་རྗེས། སྲོད་ཁྱེར་ལ་
སྐུ་ཚེའི་འཕེན་པ་སྟོངས་སྐབས་བདག་གིས་ཀྱང་དབུ་སྔས་མགོར་ལག་པ་དབུ་
ཐོག་ཏུ་བཞག་ནས་ གནས་ལུགས་ཀྱི་ངང་དང་སྙིང་རྗེའི་རང་ངོ་ཅི་འཕེལ་
བསྐྱངས་ཤིང་། ལྷ་པར་ཆོས་རྗེ་སྒྲུབ་ཆེན་པས་རྟགས་གྲོལ་སྙན་དུ་སྒྲོག་པ་
སོགས་སྔར་གྱི་ངོ་སྤྲོད་སོས་འདེབས་གནང་བས་གཤེགས་ལུགས་ཡ་མཚན་པ་
དང་། སྐུ་ཚིགས་སོགས་ལའང་འཇའ་འོད་བཀྲ་བཟང་ནས་བརྒྱུད། རྭ་ལུང་།
ངམ་རིང་བར་དུ་སྦྲེལ་བའི་མིག་ཡོད་ཀུན་གྱིས་མཐོང་བའི་བརྫུན་དང་བཟློས་
བསྐུར་མེད་པ་བྱུང་། བདག་རང་གི་བསམ་པ་ལ་བདག་མོ་རྗེ་བཙུན་དྲུང་
གཞོན་ནུ་རབ་བྱུང་མི་ཚེ་ཆོས་ལ་སྐྱལ་བ་ལ་ངོས། ཨ་མ་བདག་མོ་བའི་གྲོང་
རྟགས་འདི་རེ་བ་ལ་བསམས་རང་རེའི་མི་རྫུན་དང་བསྟུན་པའི་གཟུགས་ཆོས་ལ་
ཡིད་འབྱུང་བ་བྱུང་ངོ་། ། དེར་ཨ་མ་བདག་མོ་བའི་མཚན་སྦྱངས་ཞུ་བ་སོགས་
ཀྱང་དགོངས་པ་ལྟར་བྱས་ཤིང་། དབུའི་གཙུག་གཡུ་དེ་སྦྱངས་ཡོན་དུ་གནང་
བ་ཇོ་གདན་ཚོགས་པའི་ཞབས་ཏོག་ལ་འདྲེ་བའི་དཔུས་སླར་ཕུལ་བྱས། དེ་
རྗེས་དཔོན་ས་རྗེ་བཙུན་དྲུང་གི་ངོ་ལེན་ལོ་ཆེན་དྲུང་ཡོན་མཆོད་ཤ་མ་ཡིན་པས་
ཕེབས་དགོས་རྒྱུར་འདུག་ཀྱང་། རྗེ་བཙུན་མ་བསྙུང་སྐབས་སྐུ་ཚིགས་གསོལ་
བའི་བསྙུང་གཡོག་དཀའ་བའི་རྣམ་པ་ལ་ཐུགས་ལོག་ནས་གཤེགས་ཁར་སྤྱན་མ་
འདྲོངས་པ་ནས། ཡང་ངེད་ལ་བཀའ་ལུང་བྱུང་བ་བཞིན་ཕྱིན། གསང་ཐབས་



232
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སུ་སྤུར་ཞུ་བྱས་པས་གདོན་བརྩེད་ཀྱི་རྣམ་པས་ཞུགས་བཞེས་པ་ལྷག་པར་དཀའ་
ཞིང་། བསྲེགས་རྫས་རྣམས་མེས་སྦྱངས་ཀྱང་སྐུ་གདུང་རིལ་སེར་ལུས་པ་བྱུང་
བས། དྲུང་སྒྲུབ་པ་པོ་འཇིགས་བྱེད་ཀྱི་ཧཱི ཁྲི་དུང་སོང་བའི་སྔགས་ནུས་ཅན་
རང་གི་སྙན་གྲགས་ཡོད་པས་བགེགས་བསྐྱོད་སོགས་གནང་ཡང་ཁྱད་ཅི་ཡང་མ་
བྱུང་བར། གོང་ནས་དྲུང་ཐུགས་ལྷག་པར་འཚབ་པའི་སྐབས། བདག་ཅག་
གིས་བཅོམ་ལྡན་འདས་རྡོ་རྗེ་འཇིགས་བྱེད་གསལ་བཏབ་པའི་ནས་ཀྱི་འབྲུ་ཞིག་
གིས་བགེགས་གཞོམས་བགྱིས་འཕྲལ་མེ་བཞེས་ནས་དེ་ནུབ་རང་གདུང་རུས་
ཀྱང་བསྡུས་ནས་ལོ་ཆེན་དྲུང་དུ། བདག་ལ་བསྲེགས་ཆོག་གི་ཡོན་དུ་བསྩལ་
བའི་བཅུ་ གཅིག་ཞལ་གྱི་དངུལ་སྐུ་དང་། སེམས་དཔའ་ གཞོན་ནུ་རྒྱལ་བ་
མཆོག་པའི་ཡིན་ཟེར་བའི་དབུས་ཆའི་གཏོར་ཏེབ་ལྔ་ཚར་ཡ་མགུ་མ་མགུ་དང་
བསྒྲགས་པ་ཅིག་བྱུང་བ་རྣམས་དང་གདུང་རུས་ཐེལ་འབྱར་འབུལ་བ་ལ་ཉིན་
དཀར་བ་དཔལ་འབྱོར་རྒྱལ་མཚན་པ་བརྫངས། དེ་མཚམས་སྤུར་བཞུའི་དུད་
པས་རྐྱེན་བྱས་པའི་ཁམས་ལྷག་པར་འཁྲུགས་པ་ཟླ་སྦྲེལ་ཙམ་བྱུང་། དེར་སྔར་
གྱི་བསྙེན་པའི་ལྷག་བསྐྱངས་ནས་མཁའ་འགྲོ་རྒྱ་མཚོའི་སྐུ་ཡང་ལེགས་པར་གྲུབ་
སྟེ། བདག་གི་ལག་ན་ཡོད་པའི་རྒྱ་སྒོམ་གྱི་གདུང་འགྲོ་རྒྱ་མཚོའི་སྐུ་ཡང་ལེགས་
པར་གྲུབ་སྟེ། བདག་གི་ལག་ན་ཡོད་པའི་རྒྱ་སྒོམ་གྱི་གདུང་རིན་པོ་ཆེའི་གར་བུ་
རིང་བསྲེལ་བྱེ་བའི་བང་མཛོད་ཅན་དུང་གཡས་འཁྱིལ་གསུམ་གྱིས་རྒྱན་པ་དེ་
ཉིད་གསེར་གྱི་ཕྱེ་མ་དང་གསེར་ལྗང་གདུང་གི་བསྒྲིལ་ནས་ཆོས་ཀྱི་རྒྱལ་པོ་ཆེན་
པོ་རང་གིས་ཕྱག་བདར་ཏེ་བཅོམ་ལྡན་འདས་ཀྱི་ཐུགས་དཔལ་གྱི་བེ་འུར་འཇུག་
པ་གནང་ཞིང་། རྩ་ཞལ་དུ་རིང་བསྲེལ་བདུན། གཞན་ཞལ་རྣམས་ལ་གསུམ་



རྣམ་ཐར་ཡང་རྒྱན་ནོར་བུའི་ཕྲ་བཀོད།
233
གསུམ། སྟེ་ས་ཞལ་ལ་ལྔ་དང་། ཡང་ཕག་མོ་དཀར་དམར་གྱི་སྐུ། གསལ་
བར་དོད་པའི་སྐུ་གདུང་རིང་བསྲེལ་ཅན་སྔར་གྱི་སྐུ་གདུང་གི་དུམ་བུ་དེ་ཉིད་
ཡུམ་རྡོ་རྗེ་ཕག་མོའི་ཐུགས་ཀའི་ཡེ་ཤེས་སེམས་དཔར་བཞུགས་སུ་གསོལ་ཞིང་།
དེ་ལས་གཞན་སངས་རྒྱས་ཀྱི་འཕེལ་གདུང་བླ་མ་གོང་མ་སོ་སོའི་བྱིན་རླབས་རིན་
པོ་ཆེས་བྲིས་པའི་གཟུངས། རིན་པོ་ཆེ་དུ་མ་སོགས་གནོད་སྦྱིན་འཁོར་ལོའི་
བར་དུ་ལེགས་པར་ཕྱག་བཞེས་གནང་ཞིང་། སྔར་གྱི་རྒྱ་སྒོམ་པའི་སྐུ་འདྲ་དེ་
ཡང་ལྷན་ཅིག་གཟུངས་བཞུགས་བགྱིས་ནས་སྤྱི་འགྲོའི་གཟུངས་བྱིན་རླབས་འདྲ་
བ་ལ། ལྷག་པར་དེ་གོང་བཞེངས་པའི་རྒྱ་སྒོམ་རང་གི་སྨན་སྐུ་དབུ་ན་གདུང་
རིང་བསྲེལ་ཙན་དན་དཀར་པོའི་གའུ་གང་དང་། མགྲིན་པ་ན་བདག་གིས་
གཏིང་སྐྱེས་སུ་ལན་སྔ་མ་བསྒྲུབས་པའི་བདུད་རྩི་རིལ་བུ་དང་སྒོང་ཙམ་སོགས་
བྱིན་རླབས་དཔག་མེད་བཞུགས་པ་དེ་ནང་བཞུགས་མཛད་ནས་གོང་ནས་རིན་
པོ་ཆེ་དང་། ཀུན་དགའ་དཔལ་བཟང་པོས་ཕྱག་ཕྱི་བགྱིས་ཏེ་ལེགས་པར་སྒྲུབ་
པ་སྣང་། བདག་གི་གསེར་གྱི་ཟ་མ་ཏོག་ཉིད་ལ་རིང་བསྲེལ་ཕྲ་ཚོམས་སུ་བཀོད་
པའི་ཁས་བཀོད་ལ་གྲིམས་ཤིང་། དེ་ནས་རྟེན་དེ་གསུམ་ལ་བགེགས་སྤྲོད་ཆས་
བཞུགས་ཟབ་པ་རང་དང་བཅས་ཟིལ་ཆེ་བར་བསྒྲུབས་རྗེས། དབང་གིས་ཆས་
གོས་མཆོད་གཏོར་སོགས་དང་བཅས་གྷ་ཎ་པ་ཏིའི་ལྷག་གསོལ་ཡང་རྒྱས་པ་ལས་
སྒྲུབ་ཀྱི་ཆས་མཆོད་དང་བཅས། བ་སུ་དྷ་རའི་མཆོད་པ་རྣམས་སྔོན་རྒྱ་གར་གྱི་
ལག་ལེན་ད་ལྟ་བལ་པོ་ན་ཡོད་པའི་པཎྜི་ཏ་ཨ་ཙཱརྱ་ཛེ་ཐམས་ཅད་མཛད་པའི་
སྤང་མཐོང་བའི་མིག་ཅན་བཟོ་བོ་རྣམས་དཔང་བཞག་ཏུ་སྒྲུབས་རྗེས། གཟའ་
སྐར་གཤིས་ཤིང་དགེ་བ་ལ་རབ་གནས་དངོས་ཀྱི་ལེགས་བྱས་བསྒྲུབ་པའི་སྐབས་



234 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བརྟེན་བྱའི་དཀྱིལ་འཁོར་བདེ་མཆོག་ནག་པོ་པ་ལ་བརྟེན་པ་ཞིག་ལེགས་སམ་
གསུང་པའི་བཀའ་ལུང་བྱུང་ཡང་ད་ལེན་གང་ལ་རབ་ཏུ་གནས་པའི་ལྷ་ཡིན་ཕྱིན་
བཅོམ་ལྡན་འདས་དཔལ་མཁའ་འགྲོ་རྒྱ་མཚོ་རང་ལ་བརྟེན་ཅིང་། དེའི་བདག་
མདུན་གཉིས་འབྲེལ་ནི་དཀྱིལ་འཁོར་ཆོས་པ་ནས་རབ་གནས་དངོས་གཞིའི་མེ་
ཏོག་འབུལ་བ་ལ་གཟའ་སྐར་དུས་སྦྱོར་སོགས་མི་འགྲིག་པ་དང་། བརྟན་
བཞུགས་ཡང་ཉི་ཕྱེད་ནས་བྱེད་དགོས་པ་སྣང་བས། བདག་བསྐྱེད་ཉིད་ལ་
བརྟེན་ཞིང་ནུབ་དང་པོ་སྟ་གོན་གྱི་རྟེན་གབ་ཡན་སོང་རྗེས། གཉིད་ཞྭ་དབེན་
ཙམ་ཕུད་ནས་ཐོ་རངས་ནམ་གྱི་བརྒྱད་ཆ་ནས་ཆོ་གའི་དབུ་བཙུགས་པས་ཚ་རྟིང་
མ་ཙམ་ལ་བདག་བསྐྱེད་བཟླས་པ་ཡན་བསྒྲུབས། དེ་རྗེས་བགེགས་བསྐྱོད་ཁྲུས་
གསོལ་རྟེན་བསྐྱེད་ཡེ་ཤེས་པ་སྤྱན་འདྲེན་སོགས་གུང་མ་ཕྱེད་པ་མ་སོང་མཚམས།
རབ་གནས་སྙིང་པོ་བརྟན་བཞུགས་སྐབས་རྒྱ་བལ་གྱི་པཎྜི་ཏ་ཨ་ཙཱརྱ་ཛེ་ཀུན་གྱི་
ཕྱག་བཞེས་ལྟར་བཟོ་བོས་ལག་པས་ཐོ་ཆུང་གཟུང་ནས་ལྷའི་སྐུ་ལ་འཇུས་རྗེས་
མཆོད་དགོས་པས་གཟུངས་ཐག་གི་སྣེའི་རྡོ་རྗེ་བསྟེན་ཞིང་ཐུགས་ཁར་གཏད།
རྡོ་རྗེ་སློབ་དཔོན་རང་གི་དྲིལ་བུའི་སྒྲ་དང་བཅས་ནས་ལྷག་གནས་ཀྱི་མེ་ཏོག་
མཐོརབ་དང་ལྷན་ཅིག་རྭ་ཁྲོ་སོགས་བཀྲ་ཤིས་ཀྱི་གླུ་དབྱངས་བསྐུལ་བའི་སྔོན་
ཆད་བོད་ཡུལ་གྱི་ལག་ལེན་པ་རྣམས་ལ་མ་གྲགས་པའི་ཁྱད་ཆོས་དེ་ཉིད་དེ་དུས་
བགྱིས། དེ་འཕྲལ་ཞལ་དྲོའི་རྒྱས་པའི་སྦྱིན་སྲེག་དང་འོ་ཐུག་སྒྲུབ་པའི་ལག་
ལེན་ཡང་ཆོག་བཞིན་དུ་བྱས། དེ་ནས་ཐོག་མར་བཀྲ་ཤིས་སྤྱི་འགྲོའི་བྱིན་
འབེབས་སྔོན་དུ་བཏང་ནས། སྦྱིན་པའི་བདག་པོ་རིག་ལྡན་ཆོས་ཀྱི་རྒྱལ་པོ་
ཆེན་པོས་དཔལ་མཁའ་འགྲོ་རྒྱ་མཚོའི་དཀྱིལ་འཁོར་བཅུ་གཉིས་ཀྱི་རྟེན་དང་



རྣམ་ཐར་ཡང་རྒྱན་ནོར་བུའི་ཕྲ་བཀོད།
235
བརྟེན་པར་བཅས་པའི་དཀྱིལ་འཁོར་མ་ལུས་པའི་བཀྲ་ཤིས་ཀྱི་ཚིགས་སུ་བཅད་
པསྡེབས་ལེགས་ངོ་མཚར་བའི་ཐུགས་རྩོམ་གནང་བའི་སྟེང་ནས་ཡོན་མཆོད་
ཀུན་གྱིས་མགྲིན་གཅིག་ཏུ་དབྱངས་ཀྱི་ང་རོ་དང་བཅས་ནས་བཀྲ་ཤིས་ཀྱི་མེ་ཏོག་
རབ་ཏུ་གནས་པའི་ལྷ་ལ་བྱིན་འབེབས། དེར་འདུས་ཀུན་གྱིས་ཕྱོགས་བཅུ་ནས་
མཛད་སྐབས། དབྱིངས་རྣམ་པར་དག་པའི་ནམ་མཁའ་བཻཌཱུརྱའི་ཁ་དོག་ལྟ་བུ་
ཉི་འོད་ཀྱིས་རྒྱན་པ་ལས་བསྟན་པ་ལ་མངོན་པར་དགའ་བའི་ལྷ་ཚོགས་དཔའ་བོ་
དང་རྣལ་འབྱོར་མའི་དབང་ཕྱུག་མ་ཀུན་གྱི་ལྷ་རྫས་ཀྱི་མེ་ཏོག་ཕྲེང་བ་ཆར་དུ་
ཕབ་པ་ཡང་བདག་གི་གྲྭ་པ་འགའ་རེ་དང་གཟིམས་གཉེར་བ་ཀུན་གྱི་མིག་ལམ་
དུ་ཕེབས་ངེས་བརྫུན་བྲལ་བྱུང་ཞིང་། དེའི་ཚེ་བདག་གི་ཤེས་པ་ལ་ཡང་མཁའ་
སྤྱོད་བདེ་ལྡན་གྱི་སྟེང་གི་ནམ་མཁའ་ལ་ལྷའི་ཚོགས་སྤྲིན་སྟིབས་པ་བཞིན་དུ་
འཁོད་པའི་ཉམས་དང་ལྷན་ཅིག་ལུས་བ་སྤུ་ལོང་ལོང་དུ་གཡོ་བའི་དགའ་བ་རྒྱ་
ཆེན་སྔོན་མྱོང་ཡུལ་དུ་མ་བྱུང་བའི་ཡིད་མགུ་བ་བླ་ན་མེད་པ་ཡང་དག་པའི་ཏིང་
ངེ་འཛིན་ལྷུག་པ་ཡང་བསྙེན་མེད་དུ་རྒྱུད་ལམ་སྐྱེས། དེ་ནས་མངའ་དབུལ་གྱི་
སྐབས་དཔལ་པོ་ཡང་བློའི་ཡུལ་ལས་འདས་པ་ངམ་རིངས། ཕོ་བྲང་། ལྷུན་
སྡིངས། ལྷ་ཁྱུང་། རྟ་ཟུར་སོགས་ཀྱི་གཉེར་འཛིན་སོ་སོས་རྒྱ་ཆེར་བསྒྲུབས།
ཆོས་རྒྱལ་ཡབ་སྲས་མེས་དབོན་རྣམས་སྦྱིན་བདག་སྒོ་བ་ལ་སྐུ་ཆས་གཟབ་རྒྱས་ཀྱི་
རྒྱན་སྤྲོད་དང་བཅས་ཕེབས་མཚམས། ཆོ་ག་ཇི་ལྟ་བའི་སྒོ་ནས་ཡོན་བདག་
བསྒོ་བ་བསྒྲུབས། དེ་ནས་བདག་ལ་གྲལ་གཙོ་ལ་ཤོག་གསུང་པ་ལ། བདག་
མདངས་མཚན་ཡལ་གཉིད་མ་བྱུང་བ་དང་། བརྗོད་བྱེད་ཀྱི་ཆོ་ག་ངག་འདོན་
ལྕིས་པས་ལུས་སེམས་དུབ་པའི་རྣམ་པ་མཆིས་པས་མི་ཡོང་། ད་རེས་གྲལ་གཙོ་



236_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསོད་ནམས་རྒྱ་མཚོའི་དཔལ་གྱི་མངོན་པར་མཐོ་བའི་ས་སྐྱོང་མིའི་དབང་པོ་
རིགས་ལྡན་ཆེན་པོ་ཉིད་ཀྱིས་བཀའ་དྲིན་སྐྱོང་བ་ཞུ་ཞུ། དེར་བདག་རྒྱ་སྒོམ་
སྦུག་གི་གཡབས་ན་ངལ་བསོ་ལ་བསྡད་པའི་མདུན་དུ་ཞབས་སྐྱོད་པ་བདེ་བར་
གནང་ནས་རབ་གནས་མཁན་པོའི་ཡོན་དུ་བཏབ་པའི་རྙེད་པ་ཡང་རིན་ཆེན་
གསེར་གྱི་ཕུར་མ་འབའ་ཞིག་པའི་འབུལ་ཆ་རྒྱུ་གོས་ཀྱི་རྟེན་ཁེབས་གསེར་མ་
བཟང་བ་དང་བཅས་པ་གནང་ཞིང་། བལ་པོ་བཟོ་བོ་རྣམས་ལ་ཡང་རྙེད་པ་
གང་ཡོད་གསེར་རྐྱང་བསྩལ་བས་ཤིན་ཏུ་ཡིད་མགུ་དཀའ་བ་འབྱུང་བའི་ཡིད་
ཅན་དེ་དག་ལྷག་པར་རངས་པའི་བློས་ངེད་རང་གི་ལོ་བརྒྱད་ངོ་དགུར་ལྟ་བ་
ཙམ། དབུས་གཙང་དུ་ལག་བཟོ་བྱས་པས་ད་རེས་ཟླ་བ་དགུ་འདིར་འབད་པ་
དོན་ཆེ་བར་བྱུང་ཟེར་ཅིང་སེམས་རྣལ་དུ་འཁོད་པར་གྱུར་དྲངས། དེར་ཡང་
བདག་ཡར་རྒྱབ་ཕྱོགས་སུ་བདེ་མཆོག་གསེར་སྐུའི་རབ་གནས་ལ་འབོད་མིའི་
བང་ཆེན་ཡང་བཅོམ་ལྡན་འདས་དཔལ་མཁའ་འགྲོ་རྒྱ་མཚོའི་རབ་ཏུ་གནས་
པའི་ལེགས་བྱས་ཉིད་ཀྱི་སྐབས་དེར་སླེབ་བྱུང་བས། ལམ་གྱི་དུབ་པ་ཁྱད་དུ་
བསད་ནས་སླར་དབུས་ཕྱོགས་ལ་འགྲོ་བའི་མདུན་པ་བསྒྱུར་སྐབས། བལ་པོ་
རྣམས་ལ་དད་ཁྱེད་རྣམས་ལམ་གྱི་ཆ་ལ་རྟོག་པ་ཞིབ་པ་མ་བྱས་ན་ལག་གི་དངོས་
པོ་སུའི་ནོར་ཡིན་རྔོ་མི་ཐོགས་པས། སྐྱེལ་མི་སོགས་ལ་འབད་པ་བགྱིས་ལམ་གྱི་
ཆོམ་རྐུན་བསྲུང་བའི་སྔགས་མདུད་རེ་ལེན་པ་ལ་སང་སྔ་བར་ཤོག་སྨྲས་ནས།
སང་གཟའ་སྐར་དགེ་བའི་ཐོ་རངས་དང་པོའི་ཆ་ལ་ལམ་དུ་ཞུགས་ཕྱིན་དུས།
ཆོས་ཀྱི་རྒྱལ་པོ་ཆེན་པོས་ཀྱང་སྐྱེལ་ཐུང་བསྩལ། དེར་བལ་པོ་རྣམས་ག་རེ་སྨྲས་
ཀྱང་གཉིད་ཀྱང་མ་བསད་པར་ཉལ་སྣང་ཟེར་མ་བྱུང་བས་ཁོང་རང་གི་ལོངས་



37
རྣམ་ཐར་ཡང་རྒྱན་ནོར་བུའི་ཕྲ་བཀོད།
སྤྱོད་ཡུལ་དུ་མི་སླེབ་པའི་རྟེན་འབྲེལ་ཡིན་བྱས་ནས་ཡོངས། དེ་དུས་ཞག་ས་
ཅིག་བྱེ་སྲུབས་སུ་བྱས་པས། དེ་ནུབ་ཇོ་ནང་པའི་སྒྲུབ་པ་པོ་འགའ་ཕོགས་ལེན་
གྱི་ནས་ཁུར་ཆེས་ཆེ་བར་རེ་ཁུར་ནས་ཡོང་བ་དང་འཕྲད་པ་ཡང་ཕྱིས་རི་ཁྲོད་
ཆེན་པོར་སྒྲུབ་པ་ཕོ་མོའི་སྒྲུབ་རྒྱགས་སོགས་ཀྱི་ཉེར་ལེན་བགྱིས་པ་ལ་བལྟ་བར་
སྣང་། དེའི་སང་བོ་གདོང་བཀྲ་ཤིས་སྒང་དུ་ཡར་རྒྱབ་ནས་ཀྱི་ཆིབས་སུ་དང་
འཛོམ་བྱུང་བས། ད་ལན་གྱི་རབ་གནས་ཞལ་དྲོ་ཞིང་བྱིན་ཆགས་པ་ཡོང་ངེས་
སྙམ་ངག་ཏུ་བཀྲ་ཤིས་སྒང་བརྗོད་པས། ཨ་དྲུང་རྣམ་པས་ཀྱང་བཀྲ་ཤིས་སྒང་
ཞུ་ལགས་ཟེར་བས་རྟེན་འབྲེལ་ཚིག་བཀྲ་བཟང་བ་རང་བྱུང་། དེའི་ནུབ་བྲག་
ཤུག་ཏུ་ཉལ་ནས། སྣར་ཐང་། ཚོང་འདུས། འབྲོང་རྩེ་སོགས་ནས་རིམ་གྱིས་
རྒྱལ་རྩེར་མཁན་རིན་པོ་ཆེ་དང་མཇལ་ཞིང་། དེ་དུས་སྦྱོང་དཀྱིལ་བཅུ་གཉིས།
གཟུངས་གྲྭ་ལྔའི་དབང་ཕུལ། ཁྱད་པར་རྒྱལ་ཆེན་བཞིའི་དབང་སྐབས་ཆབ་
སྲིད་བརྟན་པའི་ཁས་ལེན་ཕུལ་ལོ། ། དེ་སྐབས་སྡེ་པའི་དྲུང་དང་ཡང་མཇལ་
ཙམ་བགྱིས་ནས་དཔོན་དྲུང་སྒོ་གཉིས་ཀའི་བཀའ་འབྲེལ་གསན་རྗེས། ཁ་རོའི་
ལམ་ལ་བྱས་ཡར་རྒྱབ་དུ་ཟླ་བ་བཅུ་གཉིས་པའི་ཉེར་ལྔ་ལ་འབྱོར། ལོ་གསར་
འཕྲལ་སྡེ་པ་ཡུལ་སྨད་རྣམས་དར་ལུང་དུ་ལོ་དུས་ཀྱི་སྐུ་མཚམས་ལ་ཕེབས།
ངེད་དཔོན་སློབ་རྣམ་པས་རྒྱལ་ཆེན་གླིང་རང་དུ་བསྡད་ནས་སྡེ་པའི་དགོངས་
ལེན་བཞིན་རྡོ་རྗེ་ཕུར་པའི་ལྷ་བསྙེན་ཞིག་བྱས། དེར་བསྙེན་པ་མཐར་ཕྱིན་
སྐབསམངའ་རིས་ནས་ཡི་གེ་གསེར་གྱི་རྟེན་བཅས་སྐྱེལ་མིར་དབོན་པོ་བློ་གྲོས་
ཕུན་ཚོགས་པ་ཚོ་བྱུང་བས། ཁོང་རྣམ་པས་མར་ལམ་འགྲོག་ཕྱོགས་ལ་ཡོངས་
པས་ཆོམ་པོས་འཛེམ་ལ་ཉེན་པ་རང་བྱུང་འདུག་ཀྱང་དཀོན་མཆོག་གི་སྐྱབས་



238
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གནས་མགོ་ཐོན་བྱུང་བས་གསེར་རྣམས་ཀརྨ་པ་འབྲོག་ཕྱོགས་ན་གདན་ཆགས་
པའི་སར་ཕུལ་ན་སྙམ་པ་བྱུང་ཡང་འགྲོ་མི་རང་ཡང་མ་རྙེད་པས་སྟག་ལུང་
ཚོགས་སུ་གསེར་འགུར་ཞོ་དྲུག་ཅུ་རེ་བཞི་དང་། སྤྱང་ལུང་དུ་སྲང་གང་གི་
འགྱེད་བྱས། དེར་སྡེ་པ་ཡུམ་སྲས་ཀུན་གྱིས་སྐུ་མཚམས་གྲོལ་ནས་རྒྱལ་ཆེན་
གླིང་རང་དུ་ཕེབས་འཕྲལ་རྡོ་རྗེ་ཕུར་པའི་སྟོད་བྱང་ཆུབ་སྒྲུབ་པའི་དབང་ཆ་བཞི་
ལ་སྐུ་ངོ་རྣམས་དང་། བླ་མ་སློབ་དཔོན་སོ་སོ། ཕུར་སྒྲུབས་པ་ཀུན་འདོམས་
པའི་དབང་ཆས་ཚོགས་འཁོར་སོགས་གཟབ་རྒྱས་རང་བྱུང་ཞིང་། སྨད་མས་
དབང་མི་དབང་ཆའི་གྲངས་བཏབ་མེད་པ་མ་བགྱིས་སྐབས་ཁང་གཉེར་བའི་
བྱིས་པ་ཞིག་སྐྱས་པ་ལ་ལྷུང་ནས་མགོ་གྲུམ་ཏེ་དེ་ནུབ་རང་གུམ་པས་རྩུབ་འགྱུར་
དུ་ཡང་སྔོན་པ་བྱུང་། དེ་ནས་བྱམས་པ་གླིང་དུ་ཡོན་མཆོད་ཀུན་བདེ་མཆོག་གི་
རབ་གནས་ལ་ཕེབས་ནས་རྟེན་རྫོང་དབུས་ལུགས་རང་ལོ་ཆེན་བསོད་ནམས་རྒྱ་
མཚོའི་ཕྱག་རྒྱུན་ལྟར་མཛད་ཅིང་། སྔ་གོང་སྡེ་པ་གནམ་གཤེགས་ཀྱི་གདུང་ཚ་
རང་རེའི་ལག་པས་ས་ཚར་བསྒྲུབས་ཞལ་གསེར་དང་དར་ཟབ་ཀྱི་ན་བཟའ་ཉིས་
བསྒྲག་ཕུལ་བ་དེ་རྣམས་བདེ་མཆོག་གི་ནང་བཞུས་དངོས་གཞིར་བཞུས་སུ་
གསོལ་ནས་ནང་རྫོང་ལེགས་པར་བསྒྲུབས་རྗེས། རབ་གནས་ཆོག་གྲོ་གཉིས་སུ་
གནང་བའི་བདེ་མཆོག་རང་གི་སྐུ་མདུན་དུ་བདག་ཅག་དཔོན་སློབ་བཞི་དང་།
བྱམས་པའི་ཞལ་རས་ལྷ་ཁང་དུ་བྱམས་པ་གླིང་པའི་ཟུར་ཆེན་རྣམ་པས་གཙོ་
མཛད་ལུ་ཨི་པའི་ཆོ་ག་བློ་ལ་ཡོད་པ་ཀུན་འཚོགས་པའི་དཀྱིལ་འཁོར་རྡུལ་ཚོན་
མ་བཞེངས་ནས་གནང་། བདག་ཅག་གི་མངའ་དབུལ་དང་། བུམ་གདན་གྱི་
དཀྱིལ་འཁོར་གཉིས་པ་མཚོན་དང་། གཞན་བདག་བསྐྱེད་ཁོ་ན་ལ་བརྟེན་ནས་



རྣམ་ཐར་ཡང་རྒྱན་ནོར་བུའི་ཕྲ་བཀོད།
239
འཕགས་པ་རིན་པོ་ཆེའི་མངོན་རྟོགས་རིམ་པ་གསལ་བའི་ནང་ལྟར་གྱི་ཚིག་
འདོན་བགྱིས་ནས། ལག་ལེན་ས་སྐྱ་པའི་བཞེད་དང་བསྟུན་པའི་རབ་གནས་རྗེ་
བཙུན་གྲགས་པའི་དོན་གསལ་ཇི་ལྟ་བར་བགྱིས་པས་ཡེ་ཤེས་སེམས་དཔའི་སྤྱན་
འདྲེན་ནས་བརྩམས། བྱིན་རླབས་ཀྱི་ཟིལ་ཕེབས་པའི་མཚན་མ་གཙོ་བོར་རྟེན་
གྱི་སྐུ་སྔར་ལས་གཟི་འོད་ལྷག་པར་རྒྱས་པའི་དགེ་མཚན་དངོས་སུ་བྱུང་པས་ཡིད་
ཆེས་ཤིང་། རབ་གནས་དངོས་གཞིའི་བརྟན་བཞུགས་ཀྱི་གཟུངས་ཐག་རྡོ་རྗེ་
རྟེན་གྱི་ཐུགས་ཀར་འཛིན་མི་བྱམས་དབང་པ་ཡིན་པས་དྲོད་ཚ་ཆིལ་པའི་སྣང་བ་
བསྙོན་མེད་བརྫུན་བྲལ་ཏུ་བྱུང་ངེས་ཡིན་ཟེར། དེར་ཚོགས་པའི་ཆོག་གྲྭ་པ་
ཀུན་གྱིས་ལྷག་གནས་ཀྱི་མེ་ཏོག་ཕྱོགས་གཅིག་ཏུ་གཏོར་ཞིང་། བདེ་མཆོག་
རང་གི་སྐུའི་གླིང་ལྤགས་བླ་རེའི་ཚུལ་དུ་སྟེང་གི་ནམ་མཁའ་ལ་འཕྱར་བ་སོགས་
རྗེ་བྱམས་པ་གླིང་པ་ཆེན་པོའི་ཐུགས་བཞེད་ཇི་ལྟ་བའི་ལུགས་སུ་ཡོད། རབ་
སྟོན་ཡང་ཡུལ་ལུགས་ལྟར་དཔེ་བྲལ་དང། དེ་རིང་གི་གྲལ་དབུ་ཡང་ཞག་སྒྲོལ་
དུ་བདག་ཅག་གིས་བྱས། གླུ་དང་གཞས་རྐང་བྲོ་སོགས་ཡིད་འཕྲོག་པ་ཡང་
དག་གནང་ཞིང་། འབུལ་བ་རྣམ་གཞག་རྒྱ་ཆེན་བྱུང་། དེར་རབ་གནས་
ལེགས་པར་མཐར་ཕྱིན་ནས་ཡར་རྒྱབ་ནས་བྲལ་ལ་ལ་བྱས། བྲག་དཀར་དང་
སྤྱང་ལུང་བརྒྱུད་ནས་ལྷུན་གྲུབ་རྫོང་དུ་མུས་པ་དཀོན་མཆོག་གྲགས་པ་སྤྱན་
དྲངས། པཎ་ཆེན་ནས་བརྒྱུད་པའི་དུས་འཁོར་གྱི་དབང་ཞུས་ཏེ་སྟག་ལུང་དུ་
སོན། དེར་བསྡོད་རིང་གོང་ནས་ཀྱི་སྐུ་རིམ་དུ་བྱེ་རུའི་ཞགས་པ་ཆེ་བ་དེ་གནང་
བྱུང་བ་སྐུ་རིམ་འགྱུར་ཆེ་བར་དམིགས་ནས་སྟག་ལུང་ཚོགས་སུ་བཀྱེ་ཞིང་།
བདག་ཆེན་ཨེ་པ་རང་གིས་མིག་ལམ་དུ་ཕེབས་པའི་ལག་ལེན་ཐོན་པ་བྱས།



240_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སླར་ཀུན་དགའ་དཔལ་བཟང་པོ་བ་དཔོན་སློབ་རྣམས་སྟག་ལུང་རིན་པོ་ཆེའི་
དྲུང་དུ་བཀའ་ཆོས་ཞུ་བ་དང་། རྔོག་པའི་དཀྱིལ་འཁོར་རྣམས་བཞེངས་པ་ལ་
བཞག ངེད་རང་དཔལ་འབྱོར་སོགས་ཉུང་བསྡུས་ཀྱི་ཡར་རྒྱབ་ཏུ་མའི་གདུང་
རུས་ལ་རྒྱན་དྲུག་ཅིག་གི་བཞེད་ཡོད་པ་ཡར་རྒྱབ་བཟོ་བོ་མཁས་པས་ཐོན་ལ་རེ་
ནས། ནཱ་རོ་པའི་རྒྱན་དྲུག་ཡིན་ཟེར་བ་ཞིག་ཀྱང་དཔེའི་ཕྱི་མོར་སྤྱན་དྲངས་
ནས་སླར་ཡང་རྒྱབ་ཀྱི་དཔལ་འབྱོར་རབ་བརྟན་དུ་ཡོངས་པས་རྒྱན་དྲུག་ལ་རྨི་
ལྟས་མ་ཆུད་པས་ཐེན་ནས། གསེར་ལྗང་རྡུང་གི་འཁོར་ལོ་ཞིག་དང་སྤྱང་ལུང་
པའི་སྐུ་དངུལ་ལས་བསྒྲུབས་པ་ཞིག་བལ་པོ་ཨ་བྷ་ཤིང་ལ་ཁས་བཀོད་བྱས་རྗེས།
དཔལ་འབྱོར་རབ་བརྟན་གྱི་ཕུའི་དཔལ་ཕུག་ཟེར་བའི་སྔོན་ཀུན་སྤངས་རིན་པོ་
ཆེ་དང་ཆོས་རྗེ་དཔལ་འབྱོར་རབ་བརྟན་པས་དབེན་དགོན་གནང་བ་དེར་
བདུད་རྩི་རིལ་བུའི་སྒྲུབ་པ་ཞིག་མ་ཕྱིན་པས་གནས་ཁང་དུ་སླེབ་འཕྲལ་འབྲུག་སྒྲ་
ཤིན་ཏུ་ཆེ་བ་སྔར་རྣ་དབང་དུ་མ་སོན་པ་ཞིག་བྱུང་ཞིང་། དེ་ནུབ་རྨི་ལྟས་ལ་
བདུད་རྩི་རུང་བུ་སྒྲུབ་ལུགས་དུས་འཁོར་ལྟར་བགྱིས་ན་བཟང་ཟེར་བའི་ལུང་
བསྟན་ངེས་གསལ་བྱུང་བས་དེ་ལུགས་བསྒྲུབས། དེར་དྲི་རོ་ལྷག་པར་བཟང་བ་
དེ་དང་། གཞིས་ཀའི་བར་ལ་ཐག་རིང་ཡོད་ཀྱང་བསྣམས་པ་དང་། དེ་ནུབ་
ནས་ཆར་སྙོམས་ཤིང་ཆེ་བ་དེ་རིང་གི་བར་རྒྱུན་མི་འཆད་འབབ་པས་ཁོང་རྣམ་
པའི་ཐུགས་དགོངས་ཚིམ་པའི་དབང་ལས་ཡུམ་རིན་མོ་ཆེའི་བཀའ་ལུང་ལ་ཡང་།
བདུད་རྩི་རིལ་བུ་སྒྲུབ་ཏུ་མ་ཕེབས། བདུད་རྩིའི་ཟིམ་ཆར་འབེབས་སུ་ཕེབས་
པར་སྣང་གསུང་བའི་དགྱེས་དགྱེས་མཛད་པ་བྱུང༌། མཚམ་གྲོལ་རྗེས་རང་ཇོ་
ནང་གི་གདན་ས་ལ་འབོད་མིར་སྐུ་ཞང་རབ་བརྟན་པ་རྣམས་བྱོན་བྱུང་པས་རྟེན་



རྣམ་ཐར་ཡང་རྒྱན་ནོར་བུའི་ཕྲ་བཀོད།
241
འབྲེལ་ལྷག་པར་འགྲིག་ཅིང་ཁ་གཙང་རིལ་བུ་དུས་འཁོར་ལུགས་སུ་བསྒྲུབས་
ཟེར་བའི་ལུང་བསྟན་ཡང་དུས་ཀྱི་འཁོར་ལོའི་ངེས་དོན་བདུད་རྩིའི་གཞན་ཕན་
རྒྱ་ཆེན་ཡོང་བའི་ལྟས་སུ་གནང་སྙམ་པ་བྱུང་ཞིང་། ཇོ་ནང་པ་རང་གི་ཞུ་ཡིག་
དང་གཡས་རུ་བྱང་ཚོ་ནས་གནང་བའི་ཕྱག་དམ་གཉིས་ཀ་མཐུན་པར་འདིར་
སྒྲུབ་སྡེ་ཆེན་པོའི་གདན་སའི་འོས་རྗེ་རིན་པོ་ཆེ་ཤེས་རབ་བཀྲ་ཤིས་པའི་ཞལ་སྔ་
ནས་དང་། ཚོགས་མཁན་ཆེན་ངག་དབང་ཀུན་དགའ་བསྟན་པའི་རྒྱལ་མཚན་
དཔལ་བཟང་པོ་པ་དང་། བདག་ཅག་གསུམ་ཀུན་མཁྱེན་ཆེན་པོའི་སྐུ་འདྲའི་
དྲུང་བརྟག་པ་ཞུ་བ་ལ་ཆོས་རྗེ་རྣམ་རྒྱལ་བ་གནང་དུས། བརྟག་པའི་ཤོག་རིལ་
བདག་པའི་མིང་ལན་གསུམ་བཏུད་མར་ཐོན་མཚམས། ས་གཡོས་པའི་དབང་
ལས་སྐུ་འབུམ་མཐོང་གྲོལ་གྱི་དྲིལ་བུ་ཀུན་ཀྱང་སིལ་གྱི་སྒྲའི་སྐད་གསང་ཐོན་པ་
བྱུང་ཚུལ་སོགས་སྣང་བས་སྐད་ཐོན་པའི་ངེས་དོན་གྱིས་བསྟན་པའི་འཕེལ་རྒྱས་
རང་ལ་བསམས་ནས་ཁས་ལེན་བྱས་པའི་ཞུ་ཡིག་ཞུ་ལེན་སོགས་འགོར་མེད་རང་
དུ་བགྱིས། དེ་དུས་དགེ་སློང་ ཀུན་དགའ་ ཉི་མ་བལ་ པོ་ བརྒྱུད་ངེད་རང་
བསྙགས་བྱུང་བས། ཁོས་མུ་ཏིག་སྤོར་གང་ཕུལ་བ་གཞི་བྱས་པའི་མུ་ཏིག་གི་
འཕན་ཀྱང་བཀོད་པས་ཁྱད་པར་དུ་འཕགས་པ་བསྒྲུབས་ནས། དེ་དང་དངུལ་
སྐུ་གཉིས་སྤྱང་ལུང་ཆོས་སྡིངས་སུ་སྤྱན་དྲངས། གསེར་གྱི་འཁོར་ལོ་ནི་བྱམས་
པ་གླིང་གི་བདེ་མཆོག་རང་གི་ཡེ་ཤེས་སེམས་དཔའ་ཞུ་ལུགས་བྱས་པའི་ལྷ་མཆོག་
རང་གི་དྲུང་དུ་ཕུལ་ལོ། ། སླར་ཡང་སྟག་ལུང་དུ་འོངས་ནས་ཆོས་ལྷག་འགའ་
རེ་བྱས་གཙོ་བོར་དགེ་སློང་ཉིས་བརྒྱར་ཉེ་བ་སྒྲུབས་པའི་བདག་གི་མཁན་པོ།
སྟག་ལུང་རིན་པོ་ཆེ་ལས་སློབ། རང་རེའི་དབོན་པོ་ཀུན་དགའ་དཔལ་བཟང་



242 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པོས་གསང་སྟོན་བགྱིས་ ཤིང་། དེ་ནས་སྟག་ལུང་རིན་པོ་ཆེས་གནང་སྦྱིན་
དཔག་མེད་སྩལ་བའི་བཀའ་དྲིན་ཟོང་དུ་བགྱིས་ཏེ་འཕན་ཡུལ་གྱི་ཉན་པོར་
འོངས། དེར་ཉན་པོ་རིན་པོ་ཆེ་པ་སོགས་ལ་དབང་ཆོས་ཨེན་ཙམ་དང་། ལྷག་
པར་ཉན་པོའི་རི་བོ་དགེ་ལྡན་པ་རྣམས་ལོ་དུས་ཀྱི་གསང་བ་འདུས་པའི་སྒྲུབ་
མཆོད་ཅིག་འདུག་པའི་དབུས་སུ་བོས་ནས། ཆོས་འབྲེལ་ཞུ་བ་ལ་གསང་བ་
འདུས་པའི་རྒྱུད་དོན་གནད་དུ་འདོམས་པའི་བླ་མའི་རྣལ་འབྱོར་ཞིག་བྱས་པས་
ཁོང་བརྒྱུད་པ་མང་པོ་འདུག་པ་ཧ་ལས་ཤིང་མོས་གུས་ཞེ་ནས་སྐྱེ་བ་བྱུང་། དེར་
བལྟས་དང་རྨི་ལམ་ལྷག་པར་རྩུབ་བཞིན་དུ་ནམ་མཁའ་ཁྱུང་རྫོང་ལ་བྱས་ནས་
ཆོས་རྗེ་སྤྲུལ་སྐུའི་དྲུང་དུ་ཕྱིན་པས་ཐེལ་ཆུང་བྲག་ན་བཞུགས་པ་དང་མཇལ་བས་
བཞུགས་གནས་ཀྱི་མིང་བཀྲ་ལ་ཡང་ཐེ་ཚོམ་བྱུང་ཞིང་། དེར་ཁྱེད་རང་ལ་
དམིགས་ནས་བསྒྲུབས་པ་ཡིན་གསུང་བའི་དཔྱིལ་བུ་ཅིག་ཏུ་ཉལ་བས་མཚན་
ཕྱེད་ཙམ་ན་ལྷག་པར་ན་བའི་ཁྲག་དྲོན་སྐྱུག་པ་རང་བྱུང་བས་ཁོང་ཐམས་ཅད་
སོ་མ་སོད་ལ་བཀོད། དེར་བསམ་པ་ལ་ད་ལན་རང་ཚེའི་འདུ་བྱེད་སྟོང་པ་འདྲ་
སྙམ་པའི་ཡིད་ལ་འཛེར་བག་ཆེ་བ་བྱུང་སྐབས། ནང་པར་རང་ཐེལ་ཆུང་གི་
མདུན་གྱི་ཡུལ་གྲོང་འདྲ་སྣང་བར་བསྐྱས་པས། བདག་ཐེལ་ཆུང་ནས་ཕྱིན་
འཕྲལ་རང་ཁམས་སོར་གནས་བྱུང་ཀྱང་། དེའི་ནང་པར་ཉི་ཤར་མན་མདངས་
བདགན་བ་ཇི་ལྟ་བའི་ནད་ཀྱིས་དགེ་སློང་ཆོས་དཔལ་ལ་བཏབ་ནས་དེ་ཉིན་
རང་ལ་གུམ། དེར་སེམས་ལ་བཟོད་བླགས་མེད་པའི་སྐྱོ་ཤས་ཆེ་བར་བྱུང་ཞིང་།
དེ་ནུབ་རང་ལྷ་སར་ཇོ་བོ་རིན་པོ་ཆེ་ལ་སྟག་ལུང་ནས་ཁྱེར་ཡོང་པའི་གསེར་གང་
ཡོད་ཀྱི་ཞལ་གསེར་སྒྲོན་པ་དང་བསྙན་དར་དར་ཡུག་གཅིག དཀར་མེའི་རྒྱུར་



རྣམ་ཐར་ཡང་རྒྱན་ནོར་བུའི་ཕྲ་བཀོད།
243
ཇ་རྡུལ་བཟང་བ་རྣམས་དང་དགེ་སློང་བགྲེས་པོའི་ཞག་གསུམ་ཉིན་མཚུར་ཕུར་
ཕརིན་པོ་ཆེ་ཏྲེ་བོའི་དྲུང་དུ་ཇ་བཟང་བ་ཚིགས་སྦྲེལ། གོས་ཕྱི་ནང་། རབ་
དཀར། སྤོས་ཆག ཁ་བཏགས། མཆེད་གྲོགས་དྲུག་ཅུ་རེ་བགྲང་ལ་མང་ཇ།
བཟང་དར་ཁ་རེའི་འགྱེད་རྣམས་བསྒྲུབས། དེར་དགེ་སློང་གི་ཕུང་པོ་བྱ་ལ་
འགྱེད་པའི་རེ་དམིགས་དང་སྒོ་སྟུན། སྤྲུལ་སྐུའི་དྲུང་དུ་མ་གཅིག་ཀ་སོ་མ་རྒྱལ་
ཐང་ལུགས་ཀྱི་དབང་ལུང་ཙམ་བྱས་རྗེས་ཞག་བདུན་ལས་མ་བསྡད་པ་ལམ་
བསྲངས། ཡར་ལམ་ནུབ་ཆོས་ལུང་ལ་བྱས། ཚོང་འདུས་སུ་ཞག་བཅག་མལ་
བྱས་སྐབས་ས་སྒང་ནས་མོན་རྫོང་པའི་གསང་ཡུམ་བསྒྲེས་མོ་དེ་བཀའ་འབྲེལ་ཞུ་
བ་ལ་བྱུང་བས་ཚེ་དབང་སོགས་ཕུལ་ཞིང་། རང་རེས་ཀྱང་ཕག་མོའི་བརྡ་
དབང་ཞུས་ཏེ་བླ་མའི་རྗེས་འདིས་རྫོགས་སོ། ། དེ་ནས་རིམ་གྱིས་གཡས་རུ་བྱང་
གི་མངའ་ཞབས་བསྐྱོད་བདེ་བར་སླེབ་སྟེ། བཅོ་ལྔའི་ཉིན་དངུལ་ཆུའི་རྒྱལ་སྲས་
སེམས་དཔའ་ཆེན་པོའི་སྐུ་མཇལ། སྙན་དར་སོགས་ཕུལ། དགེ་སློང་ཆོས་
དཔལ་ལ་དམིགས་པའི་སྨོན་ལམ་ཡིད་ཚིམ་པ་བཏབ། བཅུ་བདུན་མཆོད་
སྟེངས་སུ་ཇོ་དམར་སླེབ་པས་སྔར་གཏན་མི་དྲན་པའི་དེ་ལོ་དར་ཆགས་པ་ལ་
སྒྲུབ་བ་མོ་ཀུན་ལམ་བྱས་བསུ་བ་ལ་བྱོན་བྱུང་པས། དེར་མཇལ་མ་སོགས་དང་
ཆོས་འབྲེལ་གྱི་ཐོག་མར་ཀུན་མཁྱེན་ཆེན་པོས་མཛད་པའི་མ་ཎིའི་སྒྲས་ཐིག་ལེ་
ཡིག་དྲུག་དང་། པདྨ་མེའི་སྒྲས་སྟོང་ཆེན་ཡིག་ལྔ་སྦྱར་བའི་ཨེ་ཝཾ་ཟུང་སྦྱོར་དེ་
བཤད། དེ་མཚམས་བདག་རང་གི་ལམ་སྣ་བྱས་ནས་དར་ཐོག་ལ་སྒྲུབ་པ་མོ་
རྣམས་ཕྲེང་བསྒྲིགས་ཏེ་ཆུའི་ཕ་ཁར་བསྒྲལ་ནས། རྡོར་འཛིན་པ་ལ་རྡོ་རྗེ་དྲིལ་
བུ་སྐད་བཟང་པ་རང་ཅིག་དང་། སྒྲུབ་པ་མོ་རྣམས་ལ་སྤྱིར་སྤོས་ཤེལ་ལག་རྩེ་ཆེ་



_244 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བ་ཅིག་དང་རས་དཀར་སྣེ་ཚང་གསུམ་སྦྱིན་ནས་ཁྱེད་རྣམ་པ་འཁོར་བའི་རྒྱ་
མཚོའི་ཕ་རོལ་དུ་བསྐམ་ལ་བདེ་བར་ཕྱིན་པ་ཡིན་པས་ད་སུ་ཡང་ཕྱིར་མ་ལོག་
ཅིག བདག་ཅག་སྲིད་པར་བསམ་བཞིན་སླར་ཡང་སེམས་ཅན་གྱི་དོན་ལ་ལོག་
འགྲོ་བ་ཡིན་སྨྲས་ནས་ཚུར་ལོག་རྟ་ལ་ཞོན་མཚམས། རྡོར་འཛིན་པ་དང་སྐུ་
འབུམ་པ་སྙིང་རེ་མ་སོགས་དྲག་པ་འགའ་རེས་གཙོ་བྱས་ནས་ཀོ་ཁ་བའི་སར་ཇ་
གཏེར་གཟེར་ལོག་བྱུང་བས་དེ་མཚམས་རང་དར་ཞིག་ཏེ་སླར་ཀོ་བ་ལ་འགྲོ་
དགོས་པ་བྱུང་སྐད། དེ་ནུབ་བྲག་སྣར་ཉལ་ནང་པར་གོང་ནས་རིན་པོ་ཆེས་
དབུ་མཛད་པའི་བློ་མཆོག་འཕེན་སོགས་ཕྱག་ཕྱིར་བཀྲ་ཤིས་ནས་བསུ་བ་ལ་
ཕེབས་པ་དང་སྤས་དྲོའི་འོག་གི་འཕྲང་སྣེ་དེར་མཇལ། དེ་ནས་རིམ་གྱིས་ཡོན་
མཆོད་ལྷན་ཅིག་ལོ་ཆེན་དང་མཇལ་ཙམ་བྱས་ནས་ལྷུན་སྡིངས་སུ་ལོག དེ་ནས་
རིམ་པར་བགྲོད་བདེ་བའི་ངང་ནས་ངམ་རིང་གི་ཕོ་བྲང་མཆོག་དེར་འོངས་པས།
རིགས་ལྡན་ཆོས་ཀྱི་རྒྱལ་པོ་ཆེན་པོ་གང་ཉིད་དབུ་རྨོག་ཏུ་ཕེབས་པའི་ཚོགས་
མཁན་ཆེན་པོས་གཙོ་མཛད་ཆེ་དགུ་ཀུན་གྱི་བསུ་བའི་རྣམ་གྲངས་བློ་ལས་འདས་
པའི་བཀྲ་ཤིས་དགེ་མཚན་ཡར་དཔེ་ལ་འཇོག་པའི་དགྲ་གཉེན་མ་ལུས་པའི་མིག་
ལམ་དུ་བདར་བའི་ཚིམ་པ་མཆོག་ཏུ་ཐོབ། དེར་དགུན་དེ་ཇོ་ནང་དུ་དགུན་
ཁྲིད་ལ་འགྲོ་འདུན་ཡིན་ཀྱང་སྔར་གྱི་བལ་པོ་དཔོན་མོ་ཆེ་རྣམས་རྟེན་འབྲེལ་
འཆུགས་པའི་དབང་ལས་ལམ་དུ་མགོ་མ་ཐོན་པར་སླར་རྙེད་ཚོལ་ལ་ལོག་ཡོངས་
སྣང་བ་སྙིང་རྗེ་སྐྱེས་ནས། རྒྱན་དྲུག་དེ་སྒྲུབ་པའི་བློ་འདུན་བྱས་པའི་སྐབས་
སླར་བལ་པོ་ནས་བརྐོས་མཁན་ཨུ་སྣོད་པེན་ཟེར་བ་ཞིག་གློ་བུར་དུ་སླེབས་བྱུང་
བས་རྟེན་འབྲེལ་རང་འགྲིག་ཏུ་གྱུར་ནས། རྒྱུད་སྡེ་ནས་ཇི་སྐད་བཤད་པའི་



རྣམ་ཐར་ཡང་རྒྱན་ནོར་བུའི་ཕྲ་བཀོད།
245
རྒྱན་དྲུག་དཔེ་བྲལ་དེ་ཟླ་བ་དྲུག་གི་རིན་ལ་བསྒྲུབས། དེ་མཐུན་མཁའ་འགྲོ་
ཆོས་སྐྱོང་གིས་བཀུག་ནས་བླ་བྲང་ཤར་སའི་ཕྱག་ན་ཡོད་པའི་རྗེ་བཙུན་གྲགས་
པའི་ཕྱག་སྐྱོགས་བྲམ་ཟེ་སྐྱེ་བདུན་གྱི་ཐོད་པ་གྲགས་པ་ཅན་དེ་ཡང་འབད་མེད་
དུ་གོང་ནས་ཀྱི་ཕྱག་ཏུ་འདུས་ནས་དེ་ལ་ཡང་གསེར་ལྗང་རྡུངས་ཀྱི་ནང་ཤུན་
སེར་མགུར་མོ་སོ་བདུན་ལས་བསྒྲུབས། རིན་པོ་ཆེའི་ཕྲ་བཀོད་དུ་མས་རྒྱུན་
ནས་རྒྱན་དྲུག་དང་ལྷན་ཅིག་ ཐབས་ཤེས་དབྱེར་མེད་ཀྱི་ཚུལ་དུ་བཞུགས་པ་
ལགས། དེར་ངེད་ངམ་རིངས་སུ་བསྡོད་རིང་ངེད་ལ་བརྙས་སྟབས་ཀྱིས་བོ་
གདོང་པ་འགས་ཇོ་མདར་ཉ་བརྡུང་བ་སོགས་བྱས་སྐབས་སྲོད་ཁྱེར་ཙམ་ལ་བླ་
བྲང་ཕྱོགས་ནས་བཙོ་དམར་ཐོན། བོ་གདོང་ཕྱོགས་སུ་འགྲོ་བ་མཐོང་གསལ་དུ་
གྱུར། དེར་ཟླ་བ་ལྔ་པའི་ཉེར་གཅིག་ལ་རི་ཁྲོད་ཆེན་པོར་འོངས་ནས་སྨན་
བཙུན་རྒྱལ་མོའི་བསུ་བའི་བརྡ་མཚོན་ཕུ་ཆུ་སྔོན་མེད་བརྡོལ་བའི་ཆུ་སྣ་དང་སྐུ་
འབུམ་མཐོང་གྲོལ་གྱི་མདུན་དུ་འཛོམ། དེ་ལོའི་དབྱར་ཆོས་ལ་སྦྱོར་དྲུག་གཅིག་
གནང་དགོས་པའི་ནན་བསྐྱེད་འདུག་ནའང་། རང་རེའི་གདན་ས་གོང་མ་ཆོས་
རྗེ་རིན་པོ་ཆེ་པས་སྦྱོར་དྲུག་འཆད་ཐེབས་ གསུམ་ལ་མགོ་ཐོན་བསྟན་མེད་
མཚམས་མཐར་ཁོང་པ་རང་སྦྱོར་དྲུག་གི་ཁྲིད་ཞབས་མ་རྫོགས་པ་ལ་གཤེགས་
སྣང་བས། ད་ལན་སྦྱོར་དྲུག་མི་བྱེད་པར་ཐོག་མའི་སྒོ་འབྱེད་དམར་ཁྲིད་སྦྱོར་
ཚ་མ་གཅིག་བགྱིད་པ་ཡིན་བྱས་ནས་ཆོས་དབུ་བཙུགས། ཉིན་རེ་བཞིན་ལྷ་སྐུ་
མདོག་དཀར་བ་ཤས་སྟག་གི་རྗེས་གནང་རེ་རེ་བྱས་ནས་ཟླ་ཆོས་གཅིག་བཤད་
ཅིང་། དེར་བདག་ཇོ་ནང་དུ་སླེབ་ནས་ཞག་ལྔ་ཙམ་སོང་དུས་བསྡོད་པའི་ཐོག་
རྩ་ནས་ཤོག་ཡན་ཆུང་ཆུང་གཉིས་པང་དུ་གྲུལ་བྱུང་བ་ཅི་ཡིན་བལྟས་པས་སྨན་



246 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཙུན་མའི་གཏོར་ཆོག་ཏུ་འདུག་པས་རྟེན་འབྲེལ་ཤིན་དུ་ལེགས་པར་གོ། སྔ་
གོང་ངམ་རིངས་སུ་ཡོད་དུས་ཇོ་ནང་སྨན་བཙུན་མ་ཤིན་ཏུ་གཉན་ཆ་ཆེ་ཞིང་
ཆོས་རྗེ་ཨོ་རྒྱན་རྫོང་པ་དང་། ཆོས་རྗེ་རིན་ཆེན་པ་སོགས་ལ་ཁུ་ལྡོག་གི་རྣམ་པ་
མང་དུ་བྱུང་ཚུལ་བརྗོད་མི་བྱུང་སྐབས་བསམ་པ་ལ་ཁོང་དག་དང་འོ་སྐོལ་མི་ཅིག
བསགས་རྒྱབ་སོ་སོ་ཡིན། རང་རེ་སྔོན་རོང་ཟོམ་དུ་སྐྱེ་བ་བླངས་དུས་བོད་ཡུལ་
གྱི་འདྲེ་སྲིན་མ་ལུས་པའི་སྲོག་སྙིང་ལོན་པས་གར་ཕྱིན་ཀྱང་འཁུ་ལྡོག་ཡོང་མ་
དྲན་སྙམ་པའི་ཡིད་ལ་གདེང་ངམ་ངལ་ཤུགས་འབྱུང་དུ་བྱུང་ཞིང་། ཇོ་ནང་དུ་
སླེབ་སྐབས་སྒྲུབ་པ་མོ་འགའ་རེ་དང་འཕྲོས་གཏམ་བྱུང་བ་ལ། ཆོས་རྗེ་རིན་
ཆེན་པ་ནང་པར་འབྱོན་པའི་དོ་ནུབ་བལ་མདར་བཞུགས་པས། དེ་ནུབ་སྒྲུབ་
པ་མོ་འགའ་རེའི་རྨི་ལམ་དུ་རེ་བ་ནག་པོའི་ཡོལ་བ་ཇོ་མདའ་ལ་བཏང་བ་རྨི་ཞིང་།
དེ་ནུབ་རང་དྲུང་ཆེན་སྐྲས་ལ་བུབ་ནས་སྐད་ཅིག་ལ་འདས། ནང་པར་ཁྲི་ཁར་
ཕེབས་པ་དང་མཆོད་རྟེན་ཆེན་མོ་ལ་གྲིབ་སོ་ཕོག་པ་དུས་མཉམ་སོགས་ལྟས་མི་
ལེགས་པ་མང་དག་བྱུང་ཡང་། ད་རེས་སྨན་བཙུན་མ་དགྱེས་པའི་བལྟས་རང་
འདུག འོན་ཀྱང་ངེད་རང་ཇོ་ནང་གི་བླ་མ་ཡོངས་ལ་བྲག་རམ་གྱི་ཆོས་སྐྱོང་
བེག་ཙེ་བ་འདིས་སྐུ་ཚེ་ལ་བར་ཆད་བྱེད་པ་ཡིན་ཟེར་བ་ལ། སྤྱིར་བྲག་རམ་དང་
ཇོ་ནང་གཉིས་ཀར་དུ་ཐོག་མར་གྲུབ་ཐོབ་འདར་ཆར་བྱོན། ད་ལྟ་རི་ཁྲོད་ཆེན་
པོ་ཉིད་ནའང་འདར་ཆར་ཕུག་ཏུ་གྲགས་པ་འདི་ཡིན། དེ་དུས་ཇོ་ནང་གི་
གནས་སྐྱོང་ཡང་བེག་གདོང་ལགས་ཤིང་། ལྷག་པར་ངེད་རང་གིས་བྱམས་པ་
དཀོན་མཆོག་དཔལ་བཟང་པ་ལ་བེག་གདོང་ལྕམ་དྲལ་གྱི་བསྲོག་དབང་ཞུས་
པས་ངེད་ལ་སྟོང་གྲོགས་བྱེད། ཕལ་དུ་བྲག་རམ་པ་རང་ངེད་ཀྱི་ངོ་ལ་ཇོ་ནང་



247
རྣམ་ཐར་ཡང་རྒྱན་ནོར་བུའི་ཕྲ་བཀོད།
པའི་གྲལ་ཞབས་བསྟེན་པའི་སྟོང་གྲོགས་བྱེད་དམ་སྨྲས་པ་ཇི་ལྟ་བ་བཞིན་བྱུང་
ངོ་། ཇོ་ནང་གི་བཀའ་སྲུང་ཡང་ཀུན་སྤངས་ཆེན་པོ་དང་། བྱང་སེམས་པ།
མཁས་བཙུན་པ་གསུམ་གྱི་སྐུ་རིང་ལ་ས་སྐྱ་པའི་གུར་ཞལ་རང་ལ་བྱེད་པ་ཡིན་
འདུག་ཅིང་། ཀུན་མཁྱེན་ཆེན་པོའི་སྐུ་རིང་ལ་རྣམ་སྲས་གསེར་ཆེན་ལ་གནང་
བ་བྱུང་བས། སྒྲ་བསྒྱུར་ལོ་ཙཱ་བ་དང་ཆོས་རྒྱལ་ཕྱོགས་པ་སོགས་མན་རྣམས་
གུརགཉིས་དེ་བཞིན་འཇགས་པ་ཡིན་སྣང་ནའང་། དེང་སང་དམག་ཟོར་ཆེ་
བཙན་སོགས་འགྲེལ་མེད་རྣམས་མཆོད་ཀྱི་སྣང་བས། དམག་ཟོར་ནི་བོ་དོང་
མཁན་ཆེན་བྱོན་དུས་ཁོང་རང་གི་ཕྱི་ལ་བརྫངས། ཆེ་བཙན་འདི་འཛིམ་ནས་
བསྟན་འཛིན་བསོད་ནམས་རྒྱལ་མཚན་པའི་དུས་འབད་ནས་སྤྱན་དྲངས་ཟེར་
བས། འཛིམ་པ་རང་ལ་སྤྱན་འདྲེན་ལ་ཤོག་བྱས་ནས་རྫོང་དགོས་སྙམ་པ་ཡིད་
ལ་བྱུང་པའི་ནུབ་མོ་རྨི་ལམ་དུ། མི་དམར་བོངས་ཆེ་བ་བཞིན་རྒྱས་པ་ཅིག་
མདུན་དུ་བྱུང་ངེད་ལ་ཕྱག་བསྩལ་ནས། བདག་བཀྲ་དུམ་དུ་བཞུགས་པའི་
སྐབས་ནས་དམ་མནོས་པ་ལགས་ན་དེ་འཛིལ་དུ་ལོག་མི་འགྲོ་འདིར་ཀ་བསྡད་
ནས་ཕྲིན་ལས་སྒྲུབ་པ་ལགས་སོ་ཟེར་བ་དང་། དེའི་མོགས་ན་བུད་མེད་རྒྱན་ཆ་
ཤིན་དུ་མཛེས་པ་ཅིག་འདུག་པ་ཡང་ངོ་ཆེན་བགྱིས་པའི་ནན་ཆེར་བྱེད་པ་སྙམ་
ལ་གཉིད་སད་པས་བུད་མེད་དེ་སྨན་བཙུན་མ་ཡིན་པར་སྣང་བས། ད་འདིར་
ཀ་བཞུགས་སུ་གསོལ་སྙམ་པའི་བློ་མདུན་ཡོད་པ་ཡིན། དེ་ལྟར་བྱར་ཆོས་གྲོལ་
རྗེས་ཀྱང་སེམས་ཕེབས་པའི་ངང་ནས་ཕྱི་མཚམས་སུ་གནས་པའི་སྐབས། ཟླ་བ་
བདུན་པའི་ཉེར་གཉིས་ལ་གོང་ནས་ནམ་མཁའ་རྒྱལ་མཚན་པ་གཤེགས་པའི་
སྟབས་ནས་སླར་བཀའ་ལུང་འབོད་མི་གནང་བའི་ལུགས་ལྟར་ངམ་རིང་དུ་



248 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡོངས། གདུང་ཚིགས་ཀྱི་ཆོ་ག་མཚན་སྦྱངས་ཞུ་བ་སོགས་བྱས་ནས་ནང་རྟེན་
དུ་སྤྱན་རས་གཟིགས་སུ་ག་ཝ་ཏི་འགྲོ་བ་དྲུག་གྲོལ་དུ་གྲགས་པའི་སྐུ་དེ་དཔོན་མོ་
ཆེ་བལ་པོ་རྣམ་པས་བཞེངས་པའི་ཁས་བཀོད་བྱས་ནས་ལེགས་པར་གྲུབ་ཅིང་།
རབ་གནས་ཀྱི་བར་མཐར་ཕྱིན་མཚམས་ཟླ་བ་བཅུ་གཅིག་པའི་ནང་དུ་ཇོ་ནང་ལ་
དགུན་འཁྲིད་འཆད་པའི་འདུན་པས་ཕྱིན་སྐབས། མར་ལམ་སྨིན་སྡིངས་སུ་ལོ་
ཆེན་མཇལ་བ་ལ་ཕྱིན་པས། བཀའ་ལུང་ལ་བྲག་རམ་པའི་བཀའ་བཞི་པའི་རྨི་
ལམ་དུ་ཇོ་ནང་པའི་བླ་མ་རྣམས་གཤེགས་དུས་ཡོང་བའི་རྟགས་དེ་ད་ལོ་ཡང་
བྱུང་བས་ངེས་པར་བདག་པ་སོགས་རྟོག་པ་ཟ་བའི་འཇིགས་འཇིགས་བྱོན་ཀྱིན་
འདུག་པ་ལ། སྤྱིར་འདུས་བྱས་ཡིན་པས་དེ་རིང་མི་འཆི་བའི་གདེངས་མེད་
ཀྱང་། འོན་ཀྱང་། མི་ང་འབན་བཙུན་རེའི་རྨི་ལྟས་ཀྱི་འོག་ཏུ་གཏན་མི་ཚུད་
པས། རྒྱ་ལ་མ་ཤི་ན་ཁོ་ལ་ངའི་སོན་སྟོང་ལེན་ཞུས་ནས་འཕྱོན་གྱི་ཆུ་ཚན་ཁར་
ཁྲུས་བྱས་ཏེ་བཅུ་བདུར་མཆོད་པའི་ཉིན་རི་ཁྲོད་ཆེན་པོར་སླེབས་པས། སླེབས་
ཉིན་རང་ཆོས་ཁྲིའི་ཁར་ཕྱིན་པས་ཞག་གསུམ་ཙམ་སྐུ་ངལ་བསྟེན། དེ་རྗེས་སུ་
དུས་ཁྲིད་གནང་ན་ཞུ་མི་མང་པར་འདུག་པ་ལ་དེ་རིང་སྔར་གྱི་བླ་མ་བཀའ་དྲིན་
ཅན་གྱི་ཟླ་མཆོད་ཡིན་ཅིང་དེ་རིང་ཡང་བཀའ་དྲིན་ཆེ་བའི་བླ་མ་ཞིག་གི་ཟླ་
མཆོད་ཡོད་སྙམ་པ་འདུག་པས་དེ་རིང་ཀ་ཁྲིད་འཛུགས་བྱས་ནས་དབུ་བཙུགས།
དགུན་ཁྲིད་བར་ཆད་མེད་པར་མཐར་ཕྱིན། དེ་དུས་སྔར་ཆོས་རྗེ་རིན་ཆེན་
པའི་རིང་དུས་ཁྲིད་མེད་པ་ཡུན་རིང་པས་ཁྲིད་གསར་པ་ལྟོས་ཆེ་བ་བྱུང་། དེར་
ཆོས་ར་གསར་འདེབས་ཀྱི་བཀོད་པ་རྟིངས། ཁྲིད་གྲོལ་རྗེས་སླར་གོང་ནས་སྐུ་
ཁམས་མ་བདེ་བར་ངམ་རིངས་སུ་ཡོངས་སྐབས། སྟག་ལུང་མཆོད་ཁང་མེས་



རྣམ་ཐར་ཡང་རྒྱན་ནོར་བུའི་ཕྲ་བཀོད།
249
བཞེས་པའི་གཏམ་སྐྱེལ་བ་ལ་གསོལ་དཔོན་ཡོན་ཏན་འབྱུང་བ་ལ་ཐོག་མར་
བདག་ལ་ཟེར་མི་མི་འབྱོར་བ་ཙམ་བྱུང་མཐར། སྐད་བྱ་བཤད་བྱུང་བས་ངས་
ན་ནིང་རང་བཙུག་ལག་ཁང་ལ་མེ་སྒྲ་ཡོང་ངེས་ཞེས་སྨྲས། སྔར་དུ་ཤེས་ཟིན་
པས་སྡུག་བསྔལ་གསར་པ་མེད་ཅེས་ལབས་ཤིང་། དེ་མཐུན་གྱི་ཞུ་ཡིག་ཀྱང་
ཕུལ་ནས་ཁོང་རྣམས་ཀློག་རྗེས། འདར་གདོང་སྡེ་གསུམ་སོ་སོར་ཞག་ལྔ་ཙམ་
གྱི་བར་དབང་ལུང་མང་དུ་བྱས་ནས་གཏིང་སྐྱེས་སུ་ཕྱིན། རྔོག་དབང་སྦྱོང་
དཀྱིལ་སོགས་དང་ཁྲིད་བརྒྱ་ཚང་བར་བྱས། ཇོ་ནང་དུ་ཆོས་རའི་ལས་བཀོད་
པ་བརྫངས་ནས་སྔར་གྱི་སར་བདུད་རྩི་རིལ་བུ་ཞིག་བསྒྲུབས་པས། གནས་དེར་
མི་ཕལ་མང་པོས་འདུ་འཁོད་ཀྱི་ཉམས་པ་ལ་བརྟེན། འདུད་རྩི་རི་བུ་ཕྱེ་མ་དང་
ལྡེ་གུའི་སྐབས་ཕུན་སུམ་ཚོགས་པར་བྱུང་། རིལ་བུའི་སྐབས་བམ་དྲི་དང་རུལ་
བའི་རྣམ་པ་བྱས་ནས་འདོད་པ་བཞིན་མ་བྱུང་། དེ་རྗེས་ལ་སྟོད་ཕྱོགས་ལ་
འབོད་མི་བྱུང་བས་ཤེལ་དཀར་བར་ཕྱིན། མཆེད་པོ་མཁྱེན་རབ་དཔལ་གྱི་རྒྱ་
མཚོའི་གཙོ་མཛད་ལས་སྟོད་ལྷོ་ཕྱོགས་ཀྱི་དཔོན་སྐྱ་མཚོ་སྒོ་བ། རྫར་གདོང་པ།
བསམ་འགྲུབ་པ་སོགས་དྲག་བསྡུས་རྣམས་དང་། ལྷ་བཙུན་ཆོས་རྗེ་དཔོན་སློབ་
རྣམས་ལ། གང་ལ་གང་འདོད་ཀྱི་ཆོས་སྦྱིན་དང་རེ་བ་བསྒྲུབས་ནས། རིན་
སྡིངས་ཀྱི་ལྕགས་ལ་བྱས། ངམ་རིངས་སུ་བཅག་མལ་གྱི་ངལ་གསོ་བསྟེན་ནས།
རི་ཁྲོད་ཆེན་པོའི་དབྱར་ཆོས་ལ་སྔར་གྱི་ཆོས་མཚམས་སྲོག་རྩོམ་མན་གྱི་སྦྱོར་དྲུག་
ཡོངས་སུ་རྫོགས་པ་ཆོས་རའི་གཟིམས་དཔྱིལ་ནས་བཤད་རྗེས། འདག་སྦྱར་
བྱས་ནས་ཁ་ཏོན་འཕེལ་སྐབས་མར་ལམ་ཆོས་རྒྱལ་ཆེན་པོའི་དྲུང་ནས་ཀྱང་རི་
ཁྲོད་ཆེན་པོར་ཕེབས་ཞལ་མཇལ། དེ་ནས་སླར་ཡང་ཡར་ལམ་ཕེབས་སྐབས་



250
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྒྲུབ་སྡེར་སྒྲུབ་རྒྱུགས་རྒྱུན་ལྡན་གྱི་ཆོས་གཞིས་སྦྱོར་བ་སོགས་བཀའ་དྲིན་དུ་
མཛད་ཅིང་། དེ་ལོའི་དུས་གཟིངས་སྐབས་ཀྱང་སྒྲུབ་པ་མོ་རྣམ་པའི་ཕ་མའི་
ཁྱིམ་མ་ལུས་པ་ལ་དར་འཛུགས་མཛད་ནས་མི་འཇིགས་པའི་སྐྱབས་ཀྱི། དྲིལ་
ཆེན་པོ་བསྒྲགས། སྒྲུབ་སྡེ་ཆེན་པོའི་བསྲེག་མཐུད་པ་ལྟ་བུའི་བཀའ་དྲིན་མཛད་
ཅིང་། ས་སྐྱ་གདུང་བརྒྱུད་ཀྱང་དེ་དུས་ཕེབས་ནས་ནག་པོ་གཞུང་དྲུག་གི་ལུང་
ནོད་པ་གནང་། འདི་སྐབས་ཆོས་རྒྱལ་ཆེན་པོ་ཉིད་ལྷ་དབང་རྩེར་བཞུགས་
དུས། གནས་གསར་བ་རྣམ་པའི་འཕོ་འཆུག་ལ་བརྟེན་པའི་བདག་ཅག་པས་ཞུ་
ཕོད་ཆེ་བའི་ཞུ་ཡིག་ན་རིམས། བརྗོད་པར་མི་སྤོབས་པའི་ཞུ་ལན་ཉིན་རེ་
བཞིན་དང་། ལྷག་པར་ཆོས་རྗེ་རིན་པོ་ཆེ་མཚར་ས། ཆོས་རྗེ་མཁྱེན་བརྩེ་བ་
དཔོན་སློབ་ཀྱི་ཞུ་ངག་ཞུ་དོན་ཇི་ལྟར་བའི་ཡི་གེ་ལག་རིས་ཆེས་རྩུབ་པ་རྒྱུན་མི་
འཆད་ཀྱི་ཐུགས་གཡེངས་བའི་སྐབས་ཡང་ཡང་བསྙན་དབང་རྩེར་དགོས་པ་
བྱུང་། དེ་ལོའི་དགུན་འཁྲིད་ལྷག་པར་འཕེལ་ཞིང་ཁྲིད་སྟོན་སྔོན་མེད་ཕྱེ་མར་
རི་བོ་ཙམ་དང་། འབྲོང་ཤ་རི་ལྟར་དཔུངས་ནས་མི་རེའི་དགོས་སྐལ་གྱིས་ཀྱང་
ཚིམ་པ་ཐོབ་པའི་བློ་འདས་གོང་ནས་རིན་པོ་ཆེས་བཀའ་དྲིན་དུ་མཛད། དེ་
ལོའི་དགུན་ཁྲིད་གྲོལ་མཚམས་ལབས་སྐོར་འདབ་ཀྱིས་བཞེངས་པའི་ནི་གུའི་
བརྒྱུད་པའི་རབ་གནས་བྱས་ནས། དགུན་ཆོས་སྟེངས་སུ་ཆོས་སྡེ་ཆེན་པོའི་
མཁན་ཆེན་པས་གཙོ་མཛད་དཔོན་སློབ་རྣམས་ལ་དབང་རྡོ་རྗེ་ཕྲེང་བ་ཅིག་དབུ་
བཙུགས་པས། འཇམ་རྡོར་དང་མི་བསྐྱོད་པའི་དབང་གཉིས་གྲོལ་རྗེས་བྱ་བ་
འགའི་གཡེངས་བས་འཕྲོ་བཞག་ཆོས་མཚམས་བགྱིས། དབུས་ལ་ཆས་ནས་
ལམ་དུ་ཞུགས་ཏེ་མར་ལམ་ལྷ་རྩེར་མཆོག་གི་རྡོ་རྗེ་སློབ་དཔོན་རབ་གསལ་ཟླ་བ་



251
རྣམ་ཐར་ཡང་རྒྱན་ནོར་བུའི་ཕྲ་བཀོད།
སྤྱན་དྲངས་ནས། རྗེ་བཙུན་རས་ཆུང་པ་ནས་བརྒྱུད་པའི་དཔལ་ཕྱག་ན་རྡོ་རྗེ་
གཏུམ་མོ་ཁྱུང་ཉེར་གཅིག་མའི་དབང་འཕན་ནེ། དཔལ་འབྱོར་བདག་རང་
གསུམ་པོས་ཞུས་ནས་ས་རིམས་དཔྱང་། སྣར་ཐང་ཚོང་འདུས་འབྲོང་རྩེ་སོགས་
ལ་བརྒྱུད་ནས་རྒྱལ་རྩེར་ཕྱིན། མཁན་རིན་པོ་ཆེའི་དྲུང་དང་མཇལ། རྡོ་རྗེ་
རྣལ་འབྱོར་མའི་བྱིན་རླབས། མགོན་པོ་སྟག་ཞོན་གྱི་རྗེས་གནང་སོགས་བཀའ་
སྩལ་བཞིན་ཕུལ། འཕན་ནེ་དཔལ་འབྱོར་གཉིས་ལ་ཆོས་རྗེ་ཞལ་ཕུ་བ་ནས་
བརྒྱུད་པའི་མགོན་པོ་ལྷ་བརྒྱད་ཀྱི་རྗེས་གནང་དེ་བཀའ་འབྲེལ་དུ་ཞུར་བཅུག་
དེར་དཔོན་ས་མངའ་རིས་རྒྱལ་མོས་ཆོས་འབྲེལ་མེད་པའི་དུས་ཉིད་ནས་ཕྱག་གི་
བཀུར་བསྟི་འབུལ་བ་རྣམ་གཞག་རྒྱ་ཆེར་བསྩལ་ཞིང་། དཔོན་ས་བདེ་བ་ཅན་
མས་མཁན་ཆེན་རིན་པོ་ཆེའི་ཞབས་དྲུང་དུ་ཕུལ་བའི་བཀའ་དབང་རྣམས་ལྷན་
དུ་གསན། གནང་སྦྱིན་སོགས་ཡང་དག་མཛད། དེ་རྗེས་ཆོས་རྗེ་རིན་པོ་ཆེ་
གསེར་གླིང་པ་སོགས་དང་དཔོན་དྲུང་གི་སྐུ་ངོ་རྣམས་ལ་དགོངས་བཞེད་ལྟར་
བཀའ་ཆོས་མང་དུ་ཕུལ། དེ་དུས་སྡེ་པ་རིན་པོ་ཆེ་གན་པ་རྫོང་ན་བཞུགས་པས་
དེ་རེས་མ་མཇལ། དེ་མཚམས་སྤོས་ཁང་དུ་སྤོས་ཁང་མཁན་ཆེན་པས་འབོད་
མི་གནང་བ་ལྟར་ ཕྱིན། སྤོས་ཁང་གི་ཚོགས་སུ་གྲུབ་རྒྱལ་མའི་ཚེ་དབང་།
མཁན་ཆེན་དྲུང་། ཆོས་རྗེ་ཁའུ་བ། ཆོས་རྗེ་བྲག་བཀྲས་པ་རྣམས་ལ་བདེ་
མཆོག་ནག་པོ་ཞབས་ལུགས་ཀྱི་དབང་སོགས་དགོངས་པ་ལྟར་བགྱིས། དེ་ནས་
ཉ་མོའི་ལ་ལ་བྱས་ནུབ་ཆོས་ལུང་དུ་མཁན་ཆེན་རིན་པོ་ཆེ་དང་མཇལ། བཀའ་
ཆོས་ཕྲན་བུ་འབུལ་བ་དང་ངལ་བསོ་བསྟེན། འཕན་ནེ་ལ་རྣམ་སྲས་སེར་ཆེན་
གྱི་རྗེས་གནང་ཞིག་བཀའ་འབྲེལ་དུ་གནང་བའི་གསོལ་བཏབ་བྱས། དེར་ཀ་



252
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པད་ཁྱད་འཕགས་སོགས་འབུལ་བའི་རྣམ་གཞག་ཐུགས་དད་མོས་ལས་འོངས་
པའི་བཀའ་དྲིན་ཡང་དག་བ་བསྩལ་ནས། སླར་ཡང་ལམ་མྱུར་བར་དཔྱད་གོང་
དཀར་ཆོས་སྡེར་རྒྱ་སྟོན་བྱང་ཆུབ་དབང་རྒྱལ་དང་མཇལ། རྒྱུན་ལྡན་གྱི་ཕྱག་
མཇལ་རྟེན་ཁེབས་བཟང་བསྒྲིགས་དེ་ཕུལ་ནས་ཡར་རྒྱབ་ཏུ་སླེབ། རིམ་གྱིས་
བྲིས་སྐུ་རྣམས་ཀྱི་དབུ་བཙུགས། སྡེ་པ་ལྷོ་པ་ཡང་དཔལ་འབྱོར་རབ་བརྟན་དུ་
ཡོད་རིང་ཕེབས། སྨོན་ལམ་གྲོལ་རྗེས་མཚལ་མིན་དུ་ཞག་བཅག་མལ་བཞུགས་
ནས། གོང་དཀར་གྱི་ཕོ་བྲང་ཆེན་པོར་དཔོན་ས་སྐྱོང་ཆོས་ཀྱི་རྒྱལ་མོའི་དྲུང་དུ་
བཀའ་དབང་དགོངས་དབྱིངས་ལྟར་དུ་ཕུལ། ཆོས་སྡེར་རྒྱལ་སྟོན་བྱང་ཆུབ་
དབང་རྒྱལ་བའི་དྲུང་དུ་དཔལ་མགོན་མ་ནིང་ནག་པོའི་སྲོག་དབང་བདག་ཅག
འཕན་དཔལ་འབྱོར་རྣམས་ཀྱིས་ལྷན་དུ་ཞུས། དཔལ་མགོན་ཞལ་བཞི་པ་
གདོང་གཉན་ཅན་དཀར་སེར་དམར་ལྗང་སྟེ་ལས་བཞི་མགོན་པོའི་རྗེས་གནང་
རྣམས་ཞུས། བདག་གིས་ཀྱང་འགྲུབ་རྒྱལ་མའི་ཚེ་ཁྲིད་འབར་ར་བས་མཛད་
པའི་ཁྲིད་ལུང་ཕུལ། དེ་དུས་ནང་སོ་གཉན་པོ་གནས་པ་ལ་ཧོ་ཆལ་ཨུ་རྒྱན་ཟིའུ་
མ། རྗེ་ཙོང་ཁ་བའི་ཕྱག་དྲིལ་རྭ་ལོག་རྩེ་ལྔ་ཁྱད་འཕགས་རྣམས་དང་། དཔོན་
ས་བདག་མོའི་བཀའ་ལུང་ཕྱག་དམ་ཞིབ་འཁོད་གནང་བས། སྡེ་པ་རྣམ་རྒྱལ་
རབ་བརྟན་པའི་ཕྱག་ནས་ཀུན་མཁྱེན་ཆེན་པོའི་སྐུ་འདྲ་ཕྱག་ན་མདས་བཟང་མ་
ཏིའི་ཕྱག་བཟོ་སྡེ་པ་སྒར་པའི་ཕྱག་ནས་དཔོན་དྲུང་ཤག་པའི་ཕྱག་ཏུ་བརྒྱུད་པའི་
གྲགས་ཅན་དེ་ཡང་གེགས་མེད་པར་ལག་ཏུ་སོན། དེ་ནས་ཆུ་ཤུལ། བ་དེ།
མཚར་པ་སྣ། ལྗོང་སོགས་སུ་བཅག་མལ་རེ་བྱས་ནས་བ་དེར་འབོད་མི་གནང་
བ་ལྟར་གདུང་བརྒྱུད་རིན་པོ་ཆེའི་ཞབས་དྲུང་དུ་འབྱོར། ཡབ་ཡུལ་ལྷན་དུ་རྡོ་



རྣམ་ཐར་ཡང་རྒྱན་ནོར་བུའི་ཕྲ་བཀོད།
253
རྗེ་ཕུར་པའི་སྟོད་ལས་སྨད་ལས་སོགས་བཀའ་དབང་ཟབ་རྒྱས་མང་དུ་ཕུལ་རྗེས།
ལྷ་སར་ཇོ་མཇལ་བྱས་ནས་གཞིས་ཀ་བྲག་དཀར་དང་སྤྱང་ལུང་བརྒྱུད་ནས་སྟག་
ལུང་དུ་ཕྱིན། ཚོགས་པ་རྣམས་ལ་རྒྱུད་སྡེ་ལྔའི་དཀྱིལ་འཁོར་ཆེན་པོར་དབང་
ཡང་ཡང་དང་། ཞབས་དྲུང་སྐུ་འབྲིང་པའི་ཕྱག་ཕྱིར་སྡེ་པ་ལྷོ་པའི་དྲུང་བཀྲ་
ཤིས་པ་སོགས་ལ་བསྙེན་རྫོགས། ཆོས་རྗེ་ཀུན་དགའ་བཀྲ་ཤིས་པའི་དྲུང་གི་
དགེ་ཚུལ་མཛད་ནས་སླར་ལོག མཁར་རྩེ་ལ་བྱས། ཡར་རྒྱབ་ཏུ་བྲིས་སྐུའི་
ཞབས་གྲིལ་གྱི་གོང་ལག་ཏུ་གོས་གསེར་མའི་བེར་ཐུལ་ལུ་ཧཾ་ཅིག་དང་། མཚལ་
ཁ་རི་མོ་ཅན་སོགས་ཀྱིས་ཞབས་ཐེགས་པར་བྱས། ཞལ་ཁེབས་སོགས་དཔུས་
གཙང་དང་རབ་གནས་ལེགས་པར་བསྒྲུབས་སྐབས། སྡེ་པ་འཕྱོང་རྒྱས་པ་དང་
རྣམ་སྲས་གླིང་པ་སོགས་ལའང་རྒྱལ་ཆེན་གླིང་ཉིད་དུ་བཀའ་ཆོས་འབྲེལ་པ་
དགོངས་བཞེད་ལྟར་བྱས། འདི་སྐབས་སྡེ་པ་རིན་པོ་ཆེས་མཚམས་སྦྱོར་བཀའ་
དྲིན་བསྐྱངས་ནས་དཔོན་ས་གོང་མ་ཆེན་པོའི་ཞབས་དྲུང་དུ་ཇོ་ནང་གི་བསྲུང་
ཡིག་གི་འཇགས་ཡིག་ཁྱད་པར་ཅན་གྱི་བཀའ་དྲིན་ཞུ་བའི་ཞུ་ཡིག་རི་དྭགས་ཀྲི་
སཱ་རའི་པགས་པ་སྡེར་བཞི་དང་རྭ་མ་ཉམས་པའི་གདན་བཞུགས་འབུལ་མི་
བརྫངས་པས། རེ་བ་ཇི་ལྟ་བའི་བཀའ་བསྩལ་ཡང་དག་ཐུགས་རྗེས་བཟུང་
ཞིང་། རྒྱ་སྟོན་རིན་པོ་ཆེ་ཞི་བར་གཤེགས་པའི་ཐུགས་དམ་ཡུན་རིངས་མ་གྲོལ་
བར་ཞབས་འབྲིང་པ་གཉུག་མར་གནས་པ་རྣམས་བློ་རྩེར་བའི་གྲོས་འདྲི་ལ་བྱུང་
བས། སུ་ཁ་སི་སོགས་མཚམས་མ་བཞིས་ཞུ་བ་གླུས་བསྐུལ་བའི་སྙན་ངག་ཡི་
གེར་བཀོད་པ་ཕུལ་བས་ཐུགས་དམ་ལས་བཞེངས་ཤིང་བླ་མ་རིན་པོ་ཆེ་ཆོས་
དབྱིངས་སུ་གཤེགས་འཕྲལ་ཐུགས་དམ་འདོགས་སུ་རྡོ་རྗེ་ཕུར་པའི་བྲིས་སྐུ་



254 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཅིག་དང་བཅས་པའི་ཡི་གེར་བསྐུར་བྱུང་སྐབས། ཇ་སིག་བཟང་པ། གསེར་
ཐིག་པོ་སྲང་ལོངས་ཅིག་རྣམས་ཕྲ་ལ། སླར་གདུང་རྟེན་བཞེངས་སྐབས་འཕྲལ་
བྱུང་གི་གསེར་ཐམས་ཅད་མ་ཟེགས་པར་རེ་རེ་ནས་ཕུལ་བས་ཀུན་སྡོམས་མགུར་
མོ་ཉེར་ གཅིག་ཙམ་བྱུང་ཟེར། དེར་ཡར་རྒྱབ་ནས་མཚལ་མིན་དུ་འོངས།
ཚོགས་ཆོས་སུ་ཇོ་ནང་ལྟར་གྱི་སྦྱོར་དྲུག་གནད་འདོམས་ངོ་སྤྲོད་འཐེམས་པར་
བྱས། ཀུན་མཁྱེན་གྱི་བསྟོད་པ་ཚོགས་སུ་བཙུགས། དེ་ནས་གོང་དཀར་ཞབས་
དྲུང་ཚོར་ཡོངས་ནས་བཀའ་ལུང་བཞིན་གོང་མ་འགྲོ་བའི་མགོན་པོ་རིན་པོ་ཆེའི་
སྐུ་གདུང་གི་རབ་གནས་ལ་བསྡོད་གསུང་པའི་དགོངས་པ་བསྒྲུབས་ནས་དགུན་
ངོ་བདེ་ཆེན་ཆོས་འཁོར་དུ་མཚམས་བཅད་བྱ་ཤིན་ཏུ་དམ་པ་བྱས་པས་ཁ་ཏོན་
དགེ་སྦྱོར་འཕེལ་བ་བྱུང་ཞིང་། འཕན་ནེ་ས་སྐྱོ་བར་སྣང་བས་ཡར་གཙང་
ཕྱོགས་ལ་བརྫངས་ཤིང་། ཡར་ལམ་རྒྱལ་ཆེན་རྣམ་སྲས་ཀྱི་གྲུབ་ཐོབ་ཆོས་ལུང་
མཁན་ཆེན་ནམ་མཁའ་ལྷུན་གྲུབ་པའི་དྲུང་དུ་རྣམ་སྲས་ཀྱི་རྗེས་གནང་ཆེད་ཀྱིས་
ཞུ་བའི་ཁས་བཀོད་དང་ཇ་སིག་གི་ཞུ་ཡིག་རྟེན་དང་བཅས་པ་ཕུལ། དེར་
མཚམས་རིང་ལ་སྣེ་གདོང་ནས་ཆེ་ས་གོང་མ་ཆེན་པོའི་བཀའ་ཤོག་ཡང་ཡང་
གསེར་སྲང་རེའི་གནང་སྦྱིན་དང་བཅས་ནས་རབ་གནས་གདུང་བརྒྱུད་རིན་པོ་
ཆེ་ན་རིམས་ཀྱི་ཐུགས་དམ་རྒྱུན་བཞེས་ཡིན་དུས་བདེ་མཆོག་མི་ཏྲི་བཅུ་གསུམ་མ་
ལ་བརྟེན་པ་དང་། རབ་གནས་རང་གི་ཕྱག་བཞེས་ཀྱང་རྗེ་ཕག་མོ་གྲུ་པའི་
བཀའ་འབུམ་ནང་གི་དཔེ་མཛོད་མ་ལྟར་ལས་ས་སྐྱ་པ་སོགས་ཀྱི་བསྲེ་སླད་མེད་
པ་རང་གི་དབུས་གཙང་དགོས་གསུང་བའི་བཀའ་ཕེབས་ལྟར་དུ། འགྲོ་མགོན་
རིན་པོ་ཆེ་དཔལ་ཕག་མོ་གྲུབ་པ་ཉིད་ཀྱི་དཔེ་མཛོད་མ་ཇི་ལྟའི་ཕྱག་བཞེས་མ་



རྣམ་ཐར་ཡང་རྒྱན་ནོར་བུའི་ཕྲ་བཀོད།
255
འཆུགས་པའི་རབ་གནས་བར་ཆད་མེད་པར་མཐར་ཕྱིན་ཞིང་། དཔོན་ས་
གདུང་བརྒྱུད་རིན་པོ་ཆེའི་དྲུང་དུ་ཡང་མཇལ་ཀ་འཕྲོད་སྦྱོར་ཡུམ་རིན་མོ་ཆེས་དོ་
དམ་གནང་ནས་ལེགས་སྦྱོར་ཆེ་བ་བྱུང་རྗེས། རབ་གནས་གྲོལ་མཚམས་དྲང་
སྲོང་སྲིན་པོ་རིའི་བདེ་མཆོག་མཇལ་བ་དང་རེ་སྨོན་གྱི་སྨོན་ལམ་འདེབས་པ་ལ་
རྐང་བཙུགས་སྙན་དར་དར་གོས་དབུས་གཙང་གི་ཁ་ཡིག་འབྱར་བ་བཅུ་གཅིག་
ཙམ་ཕུལ། བདེ་ཆེན་ཆོས་འཁོར་དུ་བསྡོད་རིན་མན་དུ་རྗེ་དྲུང་ཀརྨ་པའི་བོད་
མི་ལན་མང་དུ་བྱུང་ཡང་མ་ཕྱིན། དཔོན་ས་གོང་མས་གནང་བའི་གསེར་
རྣམས་ཕུལ་བའི་ལན་གདན་དམར་གནང་བ་འབྲལ་མེད་བྱས། དེ་ནས་ཡར་
རྒྱབ་ཏུ་ཡུམ་མ་ལས་ལྷག་པའི་བཀའ་དྲིན་ཅན་མའི་སྐུ་ཁམས་དུབ་པའི་དབུ་སྔས་
སུ་ཟླ་བ་གཅིག་ཙམ་བསྡད་ཕྱག་ན་རྡོ་རྗེའི་རྗེས་གནང་བརྒྱ་ཚར་ཙམ་བགྱིས།
དེར་སྐུ་ཁམས་ཀྱང་ཅུང་ཟད་བདེ་མལ་སྔོན་པ་ཙམ་བྱུང་རྗེས་སྟག་ལུང་དུ་རིན་
པོ་ཆེའི་དྲུང་ཁམས་ཕྱོགས་ལ་མི་ཕེབས་པའི་ཞུ་འབུལ་ལ་ཕྱིན་པས། དཔོན་པོ་
དགུར་གྱི་ཤིང་མགོ་ལ་ཕེབས་ནས་འབྲོག་ཕྱོགས་སུ་འགྲོ་ཕན་མཐའ་ཡས་པའི་
དབང་གིས་དབྱར་རིང་མ་ཕེབས་པར་དགུག་བསྡོད་གཅིག་པོ་ལ། ཐོག་མར་
སྐྱོར་མོ་ལུང་དུ་ཡབ་ཡུམ་དྲུང་དུ་ནི་གུ་ཕྱག་ཆེན་སོགས་ཁྲིད་ཆོས། ཚེ་དབང་
བརྒྱ་ཚར་སོགས་དབང་བཀའ་བགྲང་ཡས་འབུལ་བ་ལ་བསྡད། དེ་སྐབས་
འཇམ་དབྱངས་མེ་ཏོག་གཅིག་ཞག་བཅོ་ལྔ་ཙམ་གྱི་རིང་རྒས་པ་མེད་པར་བསམ་
པོ་ལེ་གནས་པ་བྱུང་བ་དེ་ཕྱིས་གདུང་བརྒྱུད་འཕེལ་བ་ཐོབ་པའི་དགེ་མཚན་དུ་
སྣང་། དེ་ནས་སྡེ་པ་ལྷོ་པའི་དྲུང་གྲག་མིག་རྩེར་སྐྱོར་མོ་ལུང་ནས་སྐུ་ཆས་ཀྱི་རྩེ་
སྐྱོངས་བཀའ་དྲིན་བསྐྱངས་ནས། བདག་གིས་སྤྱང་ལུང་གི་བླ་མའི་སྐུ་གདུང་



256
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དྲུང་དུ་རྡུལ་ཚོན་གྱི་དཀྱིལ་འཁོར་བཞེངས་པའི་ཀྱི་རྡོ་རྗེའི་བདག་འཇུག་གི་དམ་
ཚིག་གསོ་བ་དང་། ལྷག་པར་ཉིན་རེ་བཞིན་མཆོད་པ་གསར་པ་བརྗེ་བ་དང་སྒོ་
བསྟུན་རྒྱ་སྲས་གཞོན་ནུའི་སྐུ་བསྟོད་ཤོ་ལོ་ཀ་བདུན་མ་དེ་བརྒྱ་ཚར་རེའི་རིང་
སྐོར་བ་འབའ་ཞིག་བྱས་གསོལ་བ་སྙིང་ནས་བཏབ་ཅིང་ཟླ་ཕྱེད་ཙམ་བློ་ཕབ་ནས་
བསྡད། དེ་རྗེས་ཀྱང་སྟག་ལུང་རིན་པོ་ཆེའི་ཕེབས་དགུག་རང་ལ་ཕྱིན་ཚོགས་
པ་རྣམ་པ་ལ་དབང་ཆར་དཔྱད་པའི་དུས་འཁོར་གྱི་བྱིས་འཇུག་མངོན་རྟོགས་
སྦྲེལ་མ་ཉིན་རེ་བཞིན་དང་། རིན་པོ་ཆེ་སྐུ་མཆེད་གཉིས་པོས་གཙོ་མཛད་ལ་
གྲུབ་ཐོབ་བརྒྱད་ཅུའི་རྗེས་གནང་། སྦྱོར་དྲུག་གི་ལུང་ཁྲིད་ཙམ་ཕུལ། དོར་ལྷོ་
པ་བདག་པོའི་དྲུང་ས་སྐྱོ་བའི་ཐུགས་མ་ཟུག་པར་ངེད་ལ་རྒྱང་རྩེའི་ས་སྣེ་བར་
འཇིགས་སེལ་ལ་ཡོང་དགོས་གསུང་ནས། སྟག་ལུང་པ་རྣམ་པས་མི་གཏོང་
བཞིན་དུ་ཡོང་བའི་ཐེ་བཅུག་ནས་ཕྱིན་སྣ་དཀར་རྩེའི་བར་སྐྱེལ་མ་བྱས། དེ་
དུས་རྗེ་བཙུན་མ་སྙན་གྲགས་བཟང་མོའི་དབུ་ཐོད་དང་མཇལ་བས་བདག་གི་
ལག་ཏུ་བཟུང་ནས་དུམ་ཙམ་བསྡད་པས་ནང་ནས་བདུད་རྩི་རང་བརྡོལ་བརྫུན་
མེད་དུ་ཁྲལ་ལ་ལ་བྱུང་བས་དེར་འདུས་ཀུན་ཡ་མཚན་ཆེ་བའི་དད་མོས་ལ་
བཀོད། དེ་ནས་སླར་ལོག་ཡོངས་པས་འབྲས་སྤུངས་པས། རིན་པོ་ཆེ་འབྲི་
ཁུང་པའི་སྒར་པ་བཅོམ་པའི་དུས་ཟིངས་པས་ལམ་བཀག་ནས་གོང་དཀར་དུ་
འཁྱོགས། དཔོན་ས་རིན་པོ་ཆེའི་དྲུང་དུ་སངས་རྒྱས་ཀྱི་སྐྱེས་རབས་བརྒྱ་རྩའི་
ལུང་དང་། སྒྲོལ་མ་ཉེར་གཅིག་གི་རྗེས་གནང་ཕུལ། སྡེ་པ་སྲང་མགོ་བའི་དྲུང་
དང་དཔོན་ས་དཔོན་དྲུང་ལ་རེ་མོས་སུ་ཚེ་དབང་གྲངས་བཏབ་ཕུལ། དེར་
དཔོན་ས་རིན་མོ་ཆེའི་དྲུང་གིས་ཐུགས་དམ་དངུལ་གྱི་མཆོད་རྟེན་དང་སྒྲོལ་



རྣམ་ཐར་ཡང་རྒྱན་ནོར་བུའི་ཕྲ་བཀོད།
257
དཀར་གྱི་དངུལ་སྐུའི་རབ་གནས་བགྱིས། དེ་སྐབས་ཀྱི་སྣང་སྦྱིན་ཇ་སིག གོས་
ཕྱི་ནང་། དངུལ་ཕོར། སྤོས་ཆག་སོགས་བྱུང་བ་རྡོག་པ་གདུང་བརྒྱུད་པའི་
ཕྱག་ཏུ་ཐེངས་པ་བྱས། དེ་ནས་ཆུ་བོ་རིའི་ཤན་ལམ་བགྱིས་ནས་སླད་ནས་ཀྱང་
སྐྱོར་མོ་ལུང་དུ་ཕྱིན། ཡབ་ཡུམ་དགོངས་པར་ཡོད་པའི་བཀའ་དབང་འགའ་
རིམ་ཅན་དུ་ཕུལ་ཞིང་། དེའི་དུས་ནུབ་ཅིག་མ་གཅིག་གི་ནམ་མཁའ་སྒོ་འབྱེད་
ཀྱི་བྱིན་རླབས་ཤིག་ཡབ་ཡུམ་ལྷན་ཅིག་ཕུལ་བས། དཔོན་སའི་དྲུང་ཡེ་ཤེས་
བབས་པའི་སྐུ་ཉམས་ཆེན་པོའི་འགྱུར་བ་སྣང་ཅིང་དབྱིངས་རིག་ཇི་ལྟ་བའི་
དགོངས་དོན་འགྲུབ་པས་བར་ཆད་ཀྱི་མཚན་མ་རང་སར་གྲོལ་ནས་གདུང་
བརྒྱུད་ལྷུམས་སུ་ཞུགས་པ་སོགས་བཀྲ་ཤིས་ཀྱི་སྒོ་ཕྱེ་བའི་ལེགས་བྱས་འབད་རྩོལ་
གྱིས་བསྲུང་བ་སོགས་ཀྱི་བྱེད་པ་ལ་མ་ལྟོས་པར་བྱུང་ཞིང་
། སྤྱིར་སྔོན་གྱི་དུས་
བདག་གི་བླ་མ་རྗེ་བཙུན་རིན་པོ་ཆེ་སྦས་པའི་སངས་རྒྱས་བཟང་པོ་བ་བཞུགས་
ཐོག་ཙམ་དུ་གནང་ཞིང་། དེར་ནུབ་གཅིག་གི་ཞག་ས་དང་། རྗེ་བཙུན་མའི་
དྲུང་དུ་བསྙུང་གནས་ཀྱི་གུག་པ་ཅིག་མཛད་ནས་གཙང་ཕྱོགས་ལ་ཕེབས་པས།
སེར་མདོག་ཅན་ཚོར་པཎ་ཆེན་དང་མཇལ་ནས་ཞལ་འཕྲོས་ལ་རྒྱུ་མཚན་ཕུལ་
བས། པཎ་ཆེན་རིན་པོ་ཆེའི་གསུང་གིས་དེ་རྟེན་འབྲེལ་ལྷག་པར་མ་ཡག་དེར་
ཚོགས་འཁོར་ཅིག་དགོས་རྒྱུ་ཡིན་པ་ལ་ལོངས་སྤྱོད་ཀྱི་གངས་སྟོང་སོགས་ཀྱི་རྟེན་
འབྲེལཡོད། ད་ཁྱེད་རང་མི་སླེབ་ན་ཡང་ཉེ་འབྲེལ་ལམ་སློབ་མ་འདྲ་བས་རྗེ་
བཙུན་མའི་དྲུང་དུ་ཚོགས་འཁོར་ཅིག་ཕུལ་ན་ལེགས་གསུང་བ་རྣ་བར་ཡོད་པས་
སྔ་ཕྱིར་སྐྱོར་མོ་ལུང་དུ་བསྡོད་རིང་སྔས་མགོར་འབྲལ་མེད་བྱས་ནས་ཚོགས་བརྒྱ་
ཙམ་དང་རྗེས་འབྲེལ་དུ་ཡང་ཡང་མགོར་བླངས་པའི་སྨོན་ལམ་སེམས་ཚིམས་



258
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ངེས་ཤུགས་བསྐྱེད་ནས་བཏབ་ཅིང་། སླར་རྗེ་བཙུན་མ་ཉིད་ཀྱི་ཕོ་བྲང་རེ་
གཅིག་གི་དགོན་པར་ནུབ་མོ་གཅིག་ཕྱེད་དུ་ཉལ་བའི་སྔས་མགོར་སྤྱན་དྲངས་
ནས་དེ་ནུབ་རི་བོ་དགེ་ལྡན་པའི་གནས་ཡིན་པས་ཚོགས་འཁོར་སོགས་ལ་དགག་
དགོས་ཆེ་བར་སྣང་ཡང་དངོས་གྲུབ་ཀྱི་གནས་ལ་རེ་བའི་དུང་བ་ཆེས་ཆེ་བའི་
དབང་ལས་འཇིགས་མེད་ཀྱི་སྤོབས་པ་བསྐྱེད་དེ་རྗེ་བཙུན་མ་ལ་དར་ཁ་མདོག་
ལྔའི་སྙན་དར། གསེར་ཞོ་གང་གི་དཀར་མེ། ལྷག་པར་ཐོད་པ་ཆང་གིས་
བཀང་པ་ཅིག་ཕུལ། རང་གིས་ཀྱང་དཔའ་མ་ཞུམ་པར་ཚོགས་ཀྱི་ཟས་ལ་ཚིམ་
པར་ལོངས་སྤྱད་ཅིང་། ཨོཾ་གསུམ་མ་བརྒྱ་རྩ་བརྒྱད་ཀྱི་ཞལ་སྐྱིན་བླངས་ནས་
ཉལ་རྨི་ལམ་གྱི་འཆར་སྒོ་ནི་ཅི་ཡང་མ་བྱུང་ངོ༌། ། སྔ་རྟིང་དུ་རྗེ་བཙུན་མ་ལ་
གསེར་ཆབ་དང་ན་བཟའ་ཡིད་ཆེས་པ་ཡང་ནས་ཡང་དུ་ཕུལ་བས་བློ་བདེ་ཆེན་
པོའི་ཚིམ་པ་ཡང་ཐོབ། དེ་ནས་སྒ་ལ་ལ་བྱས་ནས་འཕན་ཡུལ་གྱི་ཤར་འབུམ་པ་
མཇལ་ཏེ་སྟག་ལུང་དུ་ཕྱིན་པས་རིན་པོ་ཆེའི་དྲུང་བྱང་ཕྱོགས་ནས་ཕེབས་པ་དང་
སྣ་ཐུག་ཙམ་བྱུང༌། དེར་གང་ལེགས་ཀྱི་ཞུ་བ་སྙན་དུ་བཏབ་ནས་སྐྱར་ལོག་བྱས།
སྐྱོར་མོ་ལུང་ཞབས་དྲུང་དུ་ཡང་ངལ་གསོ་ཙམ་ལས་སྐྱིད་ཆགས་མ་བྱས་པར་ལམ་
བསྲངས་གོང་དཀར་ཞབས་དྲུང་ཚོར་ཡང་མ་མཇལ་བར་གན་པ་ལ་ལ་བྱས་ངུར་
སྒྲིག་མི་སྒྲོལ་མ་ལ་སྔར་རྒྱུན་གྱི་སྨོན་ལམ་ཞུ་བ་སོགས་དང་ཕྱག་མཇལ་སྙན་དར་
སྒྲོན་པ་རྣམས་བྱས་རྗེས། གཡུང་ལ་བྱས་རྒྱལ་རྩེ་ལ་ཕྱིན་སྡེ་པ་ཡབ་ཡུམ་སྲས་
བཅས་ལ་བཀའ་དབང་མང་དུ་ཕུལ། གཟིམ་གཤེགས་གཙོར་ཡང་དེ་མཐུན་ཚེ་
དབང་བརྒྱ་རྩ་སོགས་དང་། ལྷག་པར་དཔལ་འཁོར་ལོ་བདེ་ཆེན་བླ་བྲང་
དཀར་པོར་མཁན་རིན་པོ་ཆེའི་ཞལ་སྔ་ནས་ཀྱི་ཐུགས་དམ་གསར་བཞེངས་



རྣམ་ཐར་ཡང་རྒྱན་ནོར་བུའི་ཕྲ་བཀོད། །
259
རྣམས་ལ་རབ་གནས་ཟབ་རྒྱས་དང་། ལམ་དུས་བསོ་ཆོག་སྒྲོལ་མ་རྣམ་པར་
རྒྱལ་མའི་ཚེ་སྒྲུབ་ལན་གསུམ་བཏུད་མར་ཕུལ་ནས་ལམ་ཤར། བསམ་གྲུབ་རྩེ་
ནས་རྒྱལ་རྩེའི་འབུལ་བ་རྣམས་གསེར་མདོག་ཅན་དུ་དགུ་ཆོས་ཀྱི་ཐུག་ཚུལ་ལ་
ཕུལ་ནས། གང་ལ་ཡང་མ་འགྲིམ་པར་རི་ཁྲོད་ཆེན་པོར་ཟླ་བ་བཅུ་པའི་ཚེས་
བཅུ་ལ་སླེབ། དེར་རིམ་ཅན་དུ་ཆོས་རྒྱལ་ཡབ་སྲས་རྣམས་ཀྱང་ཕེབས་ནས་
གཞི་བྱེས་ཞལ་རྒྱས་པའི་བཀྲ་ཤིས་ཞལ་དྲོ་ཐུགས་དགྱེས་པའི་ངང་ཁོ་ནས་འདའ་
བ་བྱུང་། དེར་ལོ་དུས་ཀྱི་དགུན་ཁྲིད་ཀྱང་བཙུགས། ཆོས་རྗེ་ནུབ་དགོན་པ་
བྱམས་པ་ཆོས་ཀྱི་རྒྱལ་མཚན་པ་དཔོན་སློབ་ཕྱོགས་ནས་བྱོན་པ་རྣམས་ལ་ཤང་
ཆོས་རྒྱས་པ་རང་གི་ཐུགས་བཞེད་བསྒྲུབས་ཏེ། སྔ་གོང་དུ་སྦྱོར་དྲུག་གི་ཚོགས་
ཆོས་བཙུན་མ་བླུན་མོ་སྒྲུབ་པ་མོར་མིང་བཞག་དེ་ཀུན་གྱིས་ཚིག་གི་ཟུར་ཙམ་ལ་
ཡང་གོ་རྟོགས་ཏིལ་འབྲུ་གཅིག་མི་སྣང་ཡང་། རིགས་ལྡན་ཆོས་ཀྱི་རྒྱལ་པོ་ཆེན་
པོ་ཉིད་ཆོས་ཡུན་རིང་ཐུང་ཅི་བྱུང་ལ་ལོག་ནས་སྙན་གཏོད་པ་གནང་བའི་ཐུགས་
ཀྱི་རེ་བ་རྫོགས་ཕྱིར་དུ་རྒྱུད་འབྲེལ་དཔང་བཞག་གི་བླ་མ་བརྒྱུད་པའི་བྱུང་ཚུལ་
སྔོན་འགྲོའི་སྤྱི་བཤད་དང་། ཁྱད་པར་གྱི་ཁྲིད་ཚུལ་རྣམས་རྒྱས་པའི་སྒོ་ནས་
ལེགས་པར་གྲུབ་རྗེས། མཆོག་དབང་ལ་ལྷོ་བྱང་གི་སྐུ་ངོ་ལྔ་གདན་འཛོམ་གྱི་
གཙོ་མཛད་མི་སྟོང་ཕྲག་གསུམ་དང་བརྒྱད་བརྒྱ་ཙམ་ལ་གོང་མའི་དབང་བཞི་ཆོ་
ག་ཇི་ལྟ་བའི་སྤྱོད་ཆོག་བགྱིས་ནས། སྡེ་པ་ལྷོ་པས་གཙོ་མཛད་རྣམས་དངོས་
གཞི་དམ་པོའི་བཅད་བྱའི་སྐུ་མཚམས་ལ་བཞུགས་ཤིང་། ནུབ་དགོན་པ་དཔོན་
སློབ་པས་གཙོ་མཛད་ཕྱོགས་ཀྱི་རྟོགས་ལྡན་ཕོ་མོ་གསང་སྔགས་རྙིང་མ་བ་དང་རི་
བོ་དགེ་ལྡན་པ་ཡང་འགའ་རེ་འདུས་པ་ལ་ཤངས་ཆོས་བཤད་པ་རྒྱས་ཤིང་



260_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དམིགས་པ་འགྲིལ་བ་དང་དབང་བྱིན་རླབས་ལ་ཡང་ལྷག་ཆད་མེད་པའི་འཇུར་
བ་རང་བྱིན་གྱི་མཚམས་རིང་ཚུལ་ལ་མ་ཆད་པར་བྱས། དེར་སྒྲུབ་པ་མོ་རྣམས་
དང་ལྷག་པར་ཁྲིད་གསར་པའི་སྐྱེས་ཕོ་མོ་རྣམ་པའི་སྒོམ་སྲན་བྱེད་ཅིང་ལྟ་སྟངས་
སོགས་ལ་ཆོས་རྒྱལ་ཆེན་པོའི་དྲུང་ཐུགས་ལྡན་པར་དགྱེས་པའི་གཟེངས་བསྟོད་
ཡང་ཡང་དང་། དེང་སང་གངས་ཅན་གྱི་ཁྲོད་ན་སྒོམ་ཤ་མ་ཁ་ཡོད་ལག་ཡོད་
དངོས་མཐོང་འདི་ལས་ལྷག་པ་མེད་ངེས་ཤེས་གསུང་བའི་ཐག་ཆོད་ཀྱང་གནང་།
དེར་སྒོམ་འདེབས་ཐེབས་གསུམ་དང་ཉམས་ལྟ་གསུམ་གྱི་བསྲང་ནས་བསྟན་ཏེ་
སླར་ངོ་སྤྲོད་ཀྱི་ལམ་དུ་འདྲེན་པའི་ཚེ་ཡང་། རང་ཞལ་ལྟ་བ་རང་བཞིན་རྒྱལ་
བའི་རིགས་དེ་ཡིས། སེམས་ཀྱི་ཞལ་མཐོང་སྙིང་པོར་བརྒྱུད་ལ་ཁྱེར་པའི་དུས།
འདྲིས་ཤིང་བསྒོམ་པས་དཀའ་ཐུབ་སྐྱ་བར་ཆུད་པའི་དུས། ཡུལ་དེ་སྔོན་དུ་
གྱུར་བས་མཁྱེན་པའི་ཡེ་ཤེས་ཐོབ། ཅེས་པའི་གནད་གཟུང་སྟེ་ངོ་སྤྲོད་མཐིལ་
ཕྱིན་དུ་བཏབ་པས། ཆོས་ཀྱི་རྒྱལ་པོ་ཆེན་པོ་པ་དེ་ཉིད་ཀྱི་སྔ་གོང་པཎ་ཆེན་ནམ་
མཁའ་དཔལ་བཟང་ལས་ཟབ་ལམ་རྡོ་རྗེའི་རྣལ་འབྱོར་ཉམས་ཁྲིད་དུ་བཞེས་པ་
དང་། རྒྱུད་པ་ནས་བརྒྱུད་པའི་བཀའ་བབས་པའི་མཆོག་གི་དང་པོའི་སངས་
རྒྱས་དུས་ཀྱི་འཁོར་མོའི་ཆོས་སྐད་གྲུབ་མཐའ་མ་ལུས་པ་ཐུགས་སུ་ཆུད་པའི་
དབང་ལས། དུས་འཁོར་རིག་གནས་ཀྱིས་རྒྱན་པའི་སྨྲ་བ་པོ་མ་ལུས་པའི་སྦྱིན་
པའི་ཞིང་ས་གཤིན་པ་ཉིད་དུ་སྣང་ཞིང་། དེ་སྐབས་བདག་ཅག་ལ་ཡང་རང་
རེས་རི་ཁྲོད་ཆེན་པོའི་གདན་ས་འདི་ལ་ཞབས་དྲུང་ཉིད་ནན་ལྟར་དུ་གསོལ་བ་
བཏབ་པ་ལ་མདོ་དོན་བྱུང་ཞིང་། ངེས་དོན་གྱིས་བསྟན་པའི་བསྲོག་རྩ་འཐུད་
པ་ལྟ་བུའི་བཀའ་དྲིན་ཟླ་མེད་དུ་བསྐྱངས་ཅེས་ལན་གཅིག་ལན་གཉིས་མིན་པར་



རྣམ་ཐར་ཡང་རྒྱན་ནོར་བུའི་ཕྲ་བཀོད། _261
གསུང་གི་སེམས་ལ་སྤྲོ་བ་བསྐྱེད་པར་མཛད་ཅིང་། ཐུགས་བྲེལ་ཆེ་བཞག་ཆུང་
བཞག་ནས་རི་ཁྲོད་ཀྱི་དབེན་གནས་པ་རྡོ་རི་བྲག་བརྩུབ་པ་ཉི་མ་ཙམ་ཡང་དུས་
སུ་མི་འཆར་བ་དང་བསྐྱོད་སྔ་བའི་མ་འཇོན་པ་དེ་ལ་ཐུགས་སུན་མི་གནང་བར་
བཞུགས་པར་མཛད། དེར་ཁྲིད་གྲོལ་དང་བསྟུན་ནས་ཆོས་ཀྱི་རྒྱལ་པོ་ཆེན་པོ་
ལྷ་རྩེ་འཕྲུལ་གྱི་ཕོ་བྲང་ག་ལ་བར་གཤེགས། སྤྱིར་ངེད་རང་རིམ་གྲོ་སོགས་ཀྱི་
སྤྲོས་པ་ཡེ་མི་འདོད་ཀྱང་རང་རེའི་རྟ་མགྲིན་ཞུས་པའི་བླ་མ་བྱམས་པ་དཀོན་
མཆོག་དཔལ་བཟང་པའི་ཞལ་སློབ་དམ་ཚིག་ཅན་ཡིན་པའི་མོས་ཞེན་གྱིས་ཆོས་
རྗེ་ནུབ་དགོན་པ་དཔོན་སློབ་རྣམ་པས། ཀུན་མཁྱེན་དུས་གསུམ་སངས་རྒྱས་ཀྱི་
ཡང་ལྷག་པའི་ལྷར་མཛད་སྣང་བ་ཀུན་མཁྱེན་གྱི་ཐུགས་དམ་བྲིས་སྐུའི་རྟ་མགྲིན་
མདུན་དུ་ཁོང་དཔོན་སློབ་རྣམ་པས་ཡང་གསང་ཁྲོས་པའི་གཏོར་བཟློག་ཅིག་
བྱེད་དུ་བཅུག་ནས་འབུལ་བ་སོགས་ཀྱང་གཟབ་པར་བྱས། དེ་མཐུན་ཆོས་
མཛད་ཀུན་དགའ་ལེགས་གྲུབ་པས་དབུ་སྐྲ་བཅད་ནས་དགེ་བསྙེན་གྱི་བསླབ་པ་
ནོས་པའི་རབ་སྟོན་རྒྱ་ཆེ་སྤངས་མཐོ་བ་རང་གོང་ནས་རིན་པོ་ཆེའི་བཀའ་དྲིན་
དུ་མཛད། དེར་དགུན་ཁྲིད་གྲོལ་རྗེས་མདོག་ལོར་དགེ་སྦྱོར་ཁ་ཏོན་དམར་ཙམ་
ཡོང་ལ་རེའི་འདུན་པས་ཕྱིན་པ་ལ་སྨོན་འགྲོར་སླེབ་སྐབས། བཟང་ལྡན་ཆོས་
སྡེ་ཆེན་པོ་ནས་སློབ་དཔོན་རྣམ་པས་གསུང་ངག་ཅིག་འཆད་པ་ལ་ཡོང་དགོས་
པའི་ཡི་གེ་སླེབ་བྱུང་པས། གོང་ནས་ཀྱི་བཀའ་ཞལ་ལ་ད་རེས་སྐུ་མཚམས་ཀྱི་
བར་ཆད་ཡིན་ངེས་ཤིང་ཕུགས་སྐུ་ཚེའི་བར་ཆད་དུ་ཡང་འགྱུར་སྲིད་པས་ད་ལན་
མདོག་ལོའི་གཟིམ་ཕུག་གསར་བཟོས་རང་དུ་སྐུ་མཚམས་བཅད་བྱ་དམ་པ་
གནང་བ་ལེགས་པའི་བཀའ་ནན་ཆེས་ཆེ་བ་རང་བྱོན་པ་གནང་བ་ལ། སྔར་



262
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བདག་ཅག་སྐྱེ་ཡུལ་གྱི་སྟབས་ངོར་པའི་ལམ་འབྲས་ལ་སྦྱངས་པ་ཡིན། ཕ་ཡུལ་
དུ་ལོ་རེ་བཞིན་ཚར་རེ་བཤད་དབུས་གཙང་དུ་ངོར་ལུགས་མ་ཆེར་གྱི་འགྲོ་ཕན་
ཡང་མ་བྱུང་། ད་རེས་བཟང་ལྡན་པ་རྣམས་ཆོས་རྗེ་རིན་པོ་ཆེ་སངས་རྒྱས་རིན་
ཆེན་པའི་རྒྱུད་འཛིན་ཤ་སྟག་ཡིན་དུས་ལམ་འབྲས་ཚར་གཅིག་འཆད་པ་ལ་འགྲོ་
བ་ཡིན་བྱས་ནས་སླེབ་ཉིན་ནས་ཆོས་ཀྱི་དབུ་བཙུགས་པས། བྱང་ཕྱོགས་ཀྱི་བླ་
མ་སློབ་དཔོན། གཞན་དོན་གྱི་ཁུར་ཡོད་ཡོངས་འདུས་ནས་ཆོས་རྗེ་རྩེ་བས་
གཙོ་མཛད་དགེ་བཤེས་སྦྱངས་པ་སྔོན་སོང་རང་ད་ལྟ་བླ་མ་སློབ་དཔོན་གྱི་མིང་
བཞག་ཉི་ཤུ་རྩ་བདུན་ཙམ་གྱི་དབུ་མཛད་སྣང་གསུམ་ལ་ཚོགས་པ་ལྷག་པར་ཆེ་
ཞིང་། སྔགས་ལམ་མན་ཚོགས་པ་བཞི་བརྒྱ་ལྷག་ཙམ་ལ་ཟླ་བ་གསུམ་གྱི་རིང་སྔ་
ཆོས་དགོངས་ཆོས་གཉིས་ནི་ཚོད་སོར་གང་ལ་ཡང་སྔ་ཕྱི་མེད་པའི་ཚོགས་ཆོས་སྤྱི་
དང་། སྔ་དགོངས་ཀྱི་བར་ལྟོ་ཐོན་འཕྲལ་པོ་ཏི་དམར་ཆུང་སོགས་ཟུར་ཆོས་
གཞན་དོན་ནུས་ལྡན་གྱི་བླ་མ་སློབ་དཔོན་རྣམ་པ་ལ་གསོལ་ཇ་སྦྱོར་རེའི་རིང་
ཟུར་དུ་བྱས་ནས། ལམ་འབྲས་ལམ་སྐོར་ཞར་བྱུང་གི་གདམས་པ་མ་ལུས་པའི་
དབང་བྱིན་རླབས་ལ་མཐར་ཐུག་པའི་བར་དང་། ཕྱོགས་ནས་བྱོན་པའི་བླ་མ་
སློབ་དཔོན་རྣམས་ལ་སྒྲུབ་པ་ལུང་སྦྱིན་ལ་ཐུག་པ་དང་། གཞུང་བཤད་ཀྱང་
དང་པོར་ གསུངས་ པའི་ ཨ་ སེང་མ། བར་ དུ་ གསུངས་ པའི་ སྲས་ དོན་མ།
མཐར་གསུང་པའི་གཉག་མ། གཞན་དམར་མ་མན་ངག་གི་གཏེར་མཛོད་
སོགས་ལུང་རྒྱུན་རང་རེ་ལ་ཡོད་དགུ་ཤོག་བུ་གཅིག་མ་ཆད་པར་བཀླགས་ཤིང་།
ཆོས་སྐྱོང་གི་ཕྲིན་ལས་སྒྲུབ་པས་ཆོས་བར་ཆད་མེད་པར་མཐར་ཕྱིན་ཅིང་རང་
རེའི་ལག་ནས་གཡུ་སྟོང་རི་བ་ཅིག་དང་། གསེར་ཞོ་སྔ་རྟིང་དུ་བཅུ་གཉིས། ཇ་



263
རྣམ་ཐར་ཡང་རྒྱན་ནོར་བུའི་ཕྲ་བཀོད།
སིག་གཅིག་རྣམས་དང་། གོང་ནས་རིན་པོ་ཆེས་ས་ཞིང་སྟོབས་ཆེར་གནང་
བས་ལོ་དུས་ཀྱི་ཀྱི་རྡོ་རྗེའི་བསྒྲུབ་མཆོད་དེ་ཡང་ཆོག་མི་དང་ཞག་གྲངས་སྤར་
བའི་སྔར་ཆོས་རྗེ་སངས་རྒྱས་རིན་ཆེན་པས་བཙུགས་པའི་སྒྲུབ་མཆོད་ལ་ཞབས་
འདེབས་སུ་དམིགས་ནས་བྱུང་ཞིང་། ལྷག་པར་ཕྲིན་ལས་ཀྱི་སྙིང་པོར་གྱུར་པ་
བཙུན་གསར་བཞི་བརྒྱ་དྲུག་ཅུ་རེ་ལྔའི་སྐྲ་བཅད། བསླབ་པ་ཕོག་ཅིང་མིང་གི་
ཐོག་མར་བདག་རང་གི་སྐྲ་བཅད་ཀྱི་བླ་མ་རྗེ་བཙུན་ཀུན་དགའ་མཆོག་གྲུབ་ཀྱི་
མཚན་གྱི་ཐོག་མ་ཀུན་དགའ་འབའ་ཞིག་བཏགས་ཤིང་། བསམ་པ་ལ་ཡང་བླ་
མ་རིན་པོ་ཆེས་བདག་གཅིག་པུའི་སྐྲ་བཅད་པའི་བཀའ་དྲིན་དུ་མཛད་པའི་དྲིན་
བཟོར་བདག་གིས་ད་ལོ་རང་ལ་ཀུན་དགའི་མིང་ཅན་འདི་ཙམ་བསྐྲུན་བསམ་
པའི་དགའ་བ་དཔག་ཏུ་མེད་པ་ཡང་བྱུང་། དེར་ཟླ་བ་གསུམ་ལྷག་ཙམ་དུ་ཆོས་
འཆད་བསྐྱངས་རྗེས། སླར་ངམ་རིངས་སུ་ཡོངས་རྨི་ལམ་ལ་གུར་མགོན་ཚུབ་
འགྱུར་གྱི་རྣམ་འཕྲུལ་སྣ་ཚོགས་རང་འདུག་པས་བསྐངས་གསོ་ཅུང་རྒྱུན་རིང་པ་
ཙམ་ཅིག་སྐུ་རིམ་དུ་ཆེ་བ་ཞུས་ནས་བསྐང་གསོ་ཟབ་རྒྱས་རང་བརྒྱ་ཚར་གསུམ་
བཏུད། དེ་ནས་དབྱར་ཆོས་སྟེངས་སུ་ན་ནིང་གི་རྡོ་རྗེ་ཕྲེང་བའི་དབང་ཞབས་
དེ་མཁན་སློབ་རྣམས་ལ་འབུལ་ཐུབ་ན་བསམ་དེའི་དགུག་སྡོད་དང་། ཧོར་
བཟློག་ལ་དམིགས་པའི་རྡོ་རྗེ་འཇིགས་བྱེད་ཀྱི་ཞལ་འབགས་མཚར་དུ་ཆེ་བ་
ཟངས་ལ་བསྒྲུབས། དབུ་རྒྱན་སོགས་རིན་པོ་ཆེའི་ཕྲ་ཚོམ་དང་། སྤྱན་ཡང་
ཤེལ་ཅན་དུ་བྱས་པའི་སྔོན་མེད་ཅིག་ཆོས་མཛད་ཀུན་དགའ་བས་འཕྲུལ་དུ་བྱས།
དབྱར་ཆོས་རིང་ཆོས་སྡེ་ཆེན་པོར་སྐྱས་ནས་མཁན་ཆེན་རིན་པོ་ཆེ་དབུ་མཛད་
སློབ་དཔོན་རྣམ་པ་གཉེར་བདུན་ཙམ་ལ་སྔར་གྱི་རྡོ་རྗེ་ཕྲེང་བའི་དབང་ཞབས་



264
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལུས་པ་དེ་སླར་སྟ་གོན་ནས་སྐྱར་ཏེ་ཕུལ། ཚོགས་ཆོས་ལ་སྒྲུབ་ཐབས་རྒྱ་མཚོ་
དང་། མཁན་ཆེན་ན་རིམས་སྐུ་ཚེ་ཐུང་ཙམ་དུ་མངོན་པའི་གེགས་སེལ་ཁོ་ན་ལ་
དམིགས་སྣང་དམིགས་ཐམས་ཅད་རྒྱལ་བ་ཚེ་འཛིན་དབང་པོར་གསལ་བཏབ་
པའི་ཚེ་ཁྲིད་གྲུབ་རྒྱལ་མའི་དམིགས་པ་རེ་ཕུལ། གཞན་པ་དགེ་ལྡན་སོ་སོའི་
རང་རང་གི་འདོད་མོས་ལྟར་དབང་རྗེས་གནང་གྲངས་དང་ཚད་དུ་མ་གཟུང་
བས་ཉིན་མཚན་ཆད་པ་མེད་པར་ཚོགས་པ་གསུམ་སྟོང་མི་ཚད་པའི་ཐུགས་ཀྱི་རེ་
བ་ཡོངས་སུ་བསྐངས་ཏེ། རང་གི་ཡང་མི་ལུས་ཐོབ་པ་དོན་ཡོད་པའི་ཟང་ཟིང་
མ་མཆིས་པའི་ཆོས་ཀྱི་སྦྱིན་པ་བླ་ན་མེད་པ་ལྷུག་པར་སྦྱིན་པའི་ཕྲིན་ལས་ཕུལ་དུ་
བྱུང་བའི་གནས་སྐབས་འདི་ཉིད་དོ་ཅེས་རེ་ཞིག་བརྗོད་པའི་སྒོར་གྱུར་པ་ཡང་དེ་
ཙམ་སྟེ། དབྲི་བསྣན་མེད་པའི་སརྒར་ཕྱེ་བའི་ལི་ཁི་ཏམ། སྔོན་ལས་བསགས་
ཁྱབ་ནམ་མཁའི་མཐའ་ཁྱབ་པ། འདི་ལ་བརྫུན་བྲལ་རྗེས་སུ་དཔོགས་པས་ཤེས།
ད་ལྟའི་ལས་སྣང་ཡོངས་ལ་དག་པའི་སེམས། འདི་ལའང་གཡོ་མེད་རིམ་གྱིས་
རྗེས་སུ་སྤྱོད། རྒྱལ་བ་སྟོན་པ་བསྟན་པ་འབའ་ཞིག་གི། ཕྱིར་ཞིང་འབྲེང་ལ་
ཕྱོགས་ཆའི་ཉེ་རིང་སྤངས། ཆོས་བཞིན་སྤྱོད་ལས་གཞན་པའི་ཡིད་ཆེས་ཆད།
རང་རང་ཕྱག་བཞེས་ཡིན་པས་ཅི་ཞིག་གོ རིག་བྱེད་གཞུང་ལུགས་ཡིག་མངས་
བསླབ་སྦྱངས་མཁས། རྩ་རླུང་གནད་འདོམས་མུ་སྟེགས་རྫུ་འཕྲུལ་ཚེ། སྔགས་
ཀྱི་བཟླས་བརྗོད་གཏིང་ཟབ་དཀའ་ཐུབ་བརྩོན། དེ་དག་ལམ་གོལ་སངས་རྒྱས་
བསྟན་ལས་འབྱོལ། ཁྲིམས་གཙང་ཐོས་པའི་སྤྱན་གསལ་སྒྲུབ་མ་གཞོལ། དེ་
འདྲའི་སྐྱེས་བུ་གང་ན་བཞུགས་ཀྱང་རུང་། གུས་པའི་ཐལ་སྦྱོར་ཅི་ནུས་མཆོད་
པའི་ཡུལ། མཆོག་དམན་མ་མཆིས་གཙུག་ཏུ་ཐོད་བཞིན་ལེན། དེང་སང་



265
རྣམ་ཐར་ཡང་རྒྱན་ནོར་བུའི་ཕྲ་བཀོད།
བརྟུལ་ཞུགས་མཆོག་འཛིན་ཅི་ཆོས་མཁན། ཐོས་པའི་ཚིག་འབྲུ་རང་བློའི་ལམ་
དུ་འདྲེན། སྒོམ་པའི་ཡིད་དཔྱོད་ཕོ་ཚོད་ཡུས་པོ་ཆེ། གང་ལ་བསམས་ཀྱང་
མཆི་མ་རྣམ་པར་བཀྲུ། བདག་བློ་གཏི་མུག་སྦྱངས་པའི་གནས་ཕྲ་བ། ཆེན་པོ་
མགུ་བའི་རྣམ་དཔྱོད་ཅང་མ་མཆིས། རང་སེམས་དཔང་བཞག་གྲོགས་མཁར་
སྦྲང་རྩིའི་དཔེ། ཡུན་དུ་སྦྱངས་པའི་ལེགས་བྱས་ཅུང་ཞིག་སྣང་། ཚིག་གི་ལམ་
ལ་འབྲུ་ལེན་ཡིད་ལ་བཞག དོན་གྱི་གནས་ལ་ཕྲ་ཞིབ་རིང་དུ་བསལ། ཚིག་
དོན་རབ་འབྱོར་མི་བརྗེད་གཟུངས་སུ་བསྟེན། བསླབ་སྦྱངས་གཡེལ་མེད་
བགྱིས་པས་འགྱོད་པ་བྲལ། རང་རང་བླ་མ་སློབ་དཔོན་གསུང་བགྲོས་ཙམ།
རྨོངས་དད་སྙིང་ལ་བཞག་ནས་ཆོས་སྤོང་སྤངས། འགྲོ་བའི་བླ་མ་རྒྱལ་མཆོག་
ཤཱཀྱའི་ཏོག དེ་གསུང་དྲི་མེད་ཡིད་ཆེས་སྙིང་པོར་བཞག མོས་ཡུལ་གུས་པས་
ཞབས་ལ་ཕྱག་བགྱིའི་གནས། ཆོས་ཀྱིས་སྦྲེལ་བའི་བླ་མ་ལ་གཞན་སུ། གཏིང་
མཐའ་མི་མངོན་དལ་པའི་ཆོས་ཀྱི་གནད། གསུང་རབ་ལས་གཞན་སྨྲ་པོ་གང་
གིས་སྟོན། རང་བཞེད་གྲུབ་མཐའི་ངེས་གཟུང་འདིའོ་ཅེས། ནན་གྱིས་བཀའ་
སྩལ་དེ་ལ་ཆོས་རྟགས་མིན། ཤེས་རབ་མིག་གིས་གཞུང་རྒྱ་བལྟས་པའི་ཚེ།
འཁྲུལ་མེད་ངོ་མཚར་ལྟད་མོ་རིང་ནས་མཐོང་། བདེ་གཤེགས་བཀའ་ཡི་བླ་
མས་བདག་བསྐྱངས་པས། མ་ནོར་མ་འདྲེས་ཆོས་ཀྱི་གནད་དོན་རིག ཕན་
ཚུན་ཆོས་ཚུལ་གནོད་པའི་སྒོར་ཞུགས་པའི། བླ་མའི་ཚོགས་ལའང་གུས་པས་
ཕྱག་བགྱིའོ།།
ཅེས་སྔར་བྲིས་པའི་རྣམ་ཐར་ཟུར་འདེབས་ཀྱི་ཡང་རྒྱུན་དུ་བརྗོད་པ་འདི་ཡང་ལྷའི་ལྕམ་
གཅིག་བདེ་སྐྱིད་དཔལ་འཛོམ་གྱིས་ནན་གྱིས་ཡང་དང་ཡང་དུ་བསྐུལ་འདེབས་མཛད་པའི་



266
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཞལ་ངོར། མང་དུ་ཐོས་པའི་དགེ་སློང་རྣལ་འབྱོར་སྤྱོད་པ་འཇམ་མགོན་གྲུབ་པའི་དཔའ་བོ་
དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེས་རྒྱལ་པོའི་ཕོ་བྲང་བྱང་ངམ་རིངས་
ཀྱི་བྱ་འདབས་ཆེན་པོར་ཡི་གེར་བཀོད་པའི་བགྱི་བ་པོ་ནི། མོས་ལྡན་སྨིན་གྲོལ་རྒྱལ་མཚན་
ཞེས་བྱ་བས་བགྱིས་སོ།། །།



267
༄༅ ། ། རྣམ་ཐར་སྤེལ་རྒྱུན་
ནོར་བུའི་དོ་ཤལ།
༄༅། ། གྲེ་ཡ་སེy། འཇམ་དེས་ཞི་དུལ་མགོན་མེད་ཡིད་བསོའི་གཉེན། །
གྲུབ་པའི་དཔའ་བོ་ཡོངས་ལའང་དཀོན་པར་སྣང་། ། དཔལ་ལྡན་འགྲོ་ཀུན་
དགའ་བའི་སྨིན་གྲོལ་མཆོག ། བློ་གསལ་རྒྱ་མཚོའི་སྡེ་ཡིས་ཡུན་དུ་སྦྱངས། །
ཡོང་དལ་དག་པའི་རང་སྣང་རིས་མེད་པ། ། ཁ་ཙམ་མ་ལགས་སྙིང་ནས་སེམས་
པར་བགྱིས། ། ཕྱོགས་བྲལ་ཉེ་རིང་སྤངས་པའི་ཕན་བདེའི་བློ། ། གཞན་ངོར་
མ་ཟད་ཡིད་ལ་ལན་བརྒྱར་བཞག ། འདི་ན་ཕ་རོལ་ཕུན་ཚོགས་ལ་སྡང་
བས། ། ཡིད་ཁྲོའི་མེ་ཆེན་འབར་བའི་ཀུན་རྟོག་ཅན། ། དག་སྣང་བུད་ཤིང་
བསྲེག་ལ་བརྩོན་པ་དག ། བདག་ལ་བརྟེན་ནས་དམྱལ་བར་འགྱུར་ཏ་རེ། །
ཀྱེ་ཧོ་ཇི་ལྟར་བགྱིས་ན་བཟློག་པར་ནུས། ། རི་གཟར་རྦབ་དང་ཅོང་རོང་ཆུ་
རྒྱུན་ལྟར། ། གྱེན་དུ་འདྲེན་པའི་ཐབས་སྟོབས་འབད་པས་ཅི། ། ངང་གིས་
ངན་འགྲོའི་འབབ་སྟེགས་གཞོགས་འཆའི་གནས། ། མངོན་ཤེས་མིག་ཉམས་རྨུ་
ཐོམ་ལོང་ བའི་ ཚོགས། ། གཅིག་ ལ་ གཅིག་ བསྟེན་ གར་ འགྲོའི་ ལམ་ མ་
དམིགས། ། འོལ་ཚོད་གོམ་སྟགས་བརྡེག་འཆོས་ལག་སྦྲེལ་ནས། ། རབ་



_268
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
དམའི་མནར་མེད་ཁང་པར་ལྷན་ཅིག་སོང་། ། སྙིང་རྗེའི་དབང་སྒྱུར་དམན་ལ་
རབ་ཆགས་པས། ། མགོན་མེད་སྐྱབས་བྲལ་དེ་དག་འདྲེན་པའི་ཆེད། །
བྱམས་པའི་ལྕགས་ཀྱུས་འཛིན་ལ་རྗེས་ཕྱོགས་པ། ། ཤུགས་དྲག་ཕན་སེམས་
འབད་ནས་བགྱིད་པར་སྨོན། ། ཀྱེ་ཧུད་ཕ་མར་མི་འཛིན་ཁྲེལ་ཤོར་བུ། ། ཕན་
བཏགས་ལན་དུ་གནོད་པའི་བསམ་སྦྱོར་ཅན། ། འདི་དེ་ཇི་བཞིན་དུས་མཐའི་
རང་བཞིན་གྱིས། ། ཡིད་ཀློང་སེམས་ཀྱི་ཚེར་མ་ཟུག་ངུའི་མཚོན། ། ཨེ་མ་ཆོས་
ཀྱི་བདུད་རྩི་ཡི། ། རྙེད་པའི་ལམ་དུ་དུག་ཆུའི་ཆག ། དམོད་ཚིག་མཚོན་རྣོན་
སྦྱིན་པ་པོ། ། གདུག་པའི་སློབ་མ་འདི་རེ་མཚར། ། བཟོ་འབྲས་ཡོན་ཏན་རྒྱུན་
ཕྲེང་ནི། ། རྙེད་དཀའི་རྣོར་བུའི་དོ་ཤལ་ཉིད། ། བྱང་ཆུབ་སེམས་ཀྱི་ལང་ཚོ་
ཡི། ། བཞིན་རས་མཛེས་པའི་དཔལ་དུ་གྱུར། ། བསམ་ཆུང་ཚེ་འདིས་ཡིད་
བསྐུལ་ནས། ། ཆོས་ལྟར་སྟོན་ལའང་ཡིད་ཆགས་པ། ། སྐལ་ཆད་དེ་དག་
མཐོང་ཐོས་སྐབས། ། ངེས་པར་འབྱུང་ཞིང་འཆི་མ་བཀུད། ། ཆོས་ཕྱིར་སྙན་
གྲགས་རིང་དོར་ཞིང་། ། དཀའ་བའི་ཁུར་ཆེན་བརྒྱ་ཕྲག་བླངས། ། ལྷག་
བསམ་དག་པས་ལེགས་སྩལ་ནའང་། ། གཞན་དོན་མི་འགྱུར་འདི་རེ་ཀོ། །
རང་སེམས་སྤངས་ཡིན་རང་ཆེད་བྲལ། ། གཞན་ཕན་རིས་མེད་གཞན་དོན་
བསམ། ། བསྟན་པའི་ཁུར་ཁྱེར་བསྟན་པའི་རྒྱུན། ། མི་ཉམས་འཛིན་ཕྱིར་མི་
ལུས་བླངས། ། སྣ་ཚོགས་ཆོས་ཚུལ་འབུམ་ཕྲག་གི ། དབང་ལུང་གདམས་
པའི་གཉེར་ཁ་བ། ། གང་ལ་གང་འདོད་ཆོས་ཀྱི་སྒོ། ། འདི་ན་འབྱེད་ལ་རང་
དབང་ཐོབ། །
དེ་ཡང་། དཔལ་ངམ་རིངས་ཀྱི་ཆོས་གྲྭ་ཆེན་པོའི་འདུས་པའི་དགེ་



269
རྣམ་ཐར་སྤེལ་རྒྱན་ནོར་བུའི་དོ་ཤལ།
འདུན་ལ་ཆོས་ཀྱི་སྦྱིན་པ་ཟང་ཟིང་མ་མཆིས་པའི་རྙེད་པས་ཐུགས་ཀྱི་རེ་བ་
ཡོངས་སུ་བསྐངས་ཞིང་ཆོས་སྨྲའི་ཆོས་ཀྱི་ཁྲི་ཆེན་པོ་དེ་ཉིད་ཀྱི་གདན་སེང་གེའི་
ཁྲི་ལ་ཆོས་འཆད་ཀྱི་མཐའ་བསྟེན་དུ་གྱུར་པའི་ཚིག་ཏུ་བརྗོད་པ་ཡང་། དཔལ་
ལྡན་རིགས་བརྒྱའི་གཙུག་ན་རྡོ་རྗེ་འཛིན། ། འགྲོ་ཀུན་དགའ་བའི་སྨིན་གྲོལ་
ཕྲིན་ལས་ཅན། ། མཆོག་གི་འདྲེན་པ་བློ་གསལ་རྒྱ་མཚོའི་སྡེས། ། ཚེ་རབས་
ཀུན་ཏུ་རྗེས་སུ་འཛིན་གྱུར་ཅིག ། ཅེས་ཤིས་བརྗོད་དང་འབྲེལ་བར་མ་འོངས་
པའི་སྐྱེ་བ་དང་ཚེ་རབས་རྗེས་འབྲེལ་དུ་མར་ཡང་འདི་ལྟར་དགེ་བའི་བཤེས་ཀྱི་
མདུན་བདར་ཏེ། དམ་པའི་ཆོས་སྟོན་པར་ཤོག་ཅིག་པའི་ཡིད་ལ་སྨོན་ལམ་
ཐེབས་པར་བྱས་ནས། རེ་ཞིག་ཕྱོགས་དེ་དག་གི་ཕྲིན་ལས་ཀྱི་འཇུག་སྒོ་རྫོགས་
པའི་བརྡར། ཆོས་ཀྱི་ཁྲི་ནས་ལངས་མ་ཐག་ལམ་བསྲངས་ཏེ། ཅང་ཤེས་ཀྱི་
བཞོན་པ་ལ་བརྟེན་ནས་འོངས་པའི་སྐབས། མཁན་སློབ་འདུས་པའི་ཚོགས་
དང་བཅས་པས་སྐྱེལ་མ་གནང་བ་ལ་བྱོན་ཞིང་། དེར་ལུས་ལ་གྱོན་པའི་སྔོན་
དུས་ཀྱི་གོས་ལུ་ཧཾ་རི་མོ་ཅན་གྱི་གོང་བསྡུས་ཁྱད་འཕགས་དཔེ་བྲལ་དེ་ཡང་ལུས་
ནས་བཤུས་ཏེ་ངམ་རིངས་མཁན་པོའི་དྲུང་གི་སྐུ་ལ་གཡོགས། ཆོས་ཀྱི་ཚིག་
འབྲུ་ཇི་བཞིན་དུ་དགོངས་ཀྱང་། དོན་ལ་ཡིད་ཀྱིས་བདག་གིར་མི་ལེན་པའི་
དགེ་བཤེས་སྐད་དུ་མཚན་འདོགས་པ་རྣམས་ལ་སྙིང་རྗེ་ཡང་རྒྱ་ཆེར་སྐྱེ་བཞིན་
པའི་ངང་ནས། ངམ་རིངས་ཀྱི་གནས་ཁང་དུ་ཡོངས་ནས་ཞག་འགའ་ངལ་
གསོའི་ཡིད་བདེ་འབད་མེད་ཐོབ་རྗེས། སྟོན་སེར་གོང་ནས་ཀུན་དགའ་རིན་
ཆེན་པ་སྐུ་མཆེད་རྣམ་པ་གཉིས་ཀྱིས་ཡབ་མེས་ཀྱི་ཕྱག་བཞེས་ལྟར་ཆིབས་སྐྱེལ་ལ་
ཕེབས་ཤིང་ཤར་ཕྱོགས་ལ་འོང་པས། ཆོས་རྒྱལ་ཆེན་པོ་རྫོང་དཔལ་ལྡན་ལྷ་རྩེ་



270_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ན་བཞུགས་པའི་དྲུང་དུ་སླེབས། ཞག་གསུམ་ཙམ་ཚེ་དབང་གྲངས་བཏབ་
འབུལ་བའི་བཀའ་ལུང་རྗེས་སུ་བསྒྲུབས་ཤིང་། དེར་གསེར་མགུར་མོ་སོ་བདུན་
མཎྜལ་ལ་བཀོད་ནས་བསྩལ་བ། ངམ་རིངས་ཀྱི་དཔྱིད་ཆོས་རྟེན་ལ་བཞག་ནས་
མྱུར་བར་ལམ་བཅད་ཕྱིན་ཞིང་། གསེར་མདོག་ཅན་དུ་གྲྭ་པ་རྣམས་བསོད་
སྙོམས་ལ་བྱོན་པའི་སྐབས་མི་ཉུང་པའི་དུས་སུ་འདུག་པས་སྔོན་གྱི་བག་ཆགས་ཀྱི་
རྟེན་མཆོད་རྣམས་ལ་མཇལ་འདོད་སྐྱེས་ནས་གསང་ཐབས་སུ་ལམ་མི་འཆག་ལ་
ཕྱིན་ཀྱང་གྲྭ་པ་རྣམས་ཀྱིས་ཀྱང་ས་ས་ནས་དགོངས། བསོད་སྙོམས་པ་རྣམས་
ཀྱང་ཉེ་ལོགས་ན་འདུག་པས་གཡབས་ནས་དགེ་འདུན་གསུམ་བརྒྱ་ཙམ་གྱི་དབུ་
ལ་བླ་མ་སློབ་དཔོན་རྣམ་པས་རྒྱན་པའི་དགེ་སློང་མ་ལུས་པ་རྣམ་སྦྱར་གོས་དར་
ལས་གྲུབ་པའི་བརྗིད་ཆགས་གོས་སྐུ་སྤྱན་འདྲེན་བཞིན་སྐུ་ལ་གསོལ། གདུགས་
རྒྱལ་མཚན་སོགས་བཀོད་པ་ཁྱད་པར་འཕགས་པའི་བསུ་བ་གྱ་ནོམ་པ་དང་
བཅས་རྒྱ་བར་གྱི་ཐ། སྔར་ངེད་རང་གསེར་མདོག་ཅན་ཚོར་སྡོད་སྐབས་གུང་
གསེང་ལ་རྩེད་མོའི་ཆེད་ཡང་ཡང་ཉུལ་བའི་དབེན་རྩ་ཁའི་ཆུ་མིག་གི་མདུན་
ངོགས་དེ་ནས་བསུ་བ་མཛད་དེ་ཆོས་གྲྭ་ཆེན་པོའི་བསྟི་གནས་ག་ལ་བ་དེར་དལ་
གྱིས་ཕེབས་པའི་ཚེ། སྐྱོར་མོ་ལུང་གི་ཆོས་སྡེ་ནས་པཎ་ཆེན་རིན་པོ་ཆེ་ལ་ཕུལ་
བའི་རྣམ་སྲས་སེར་ཆེན་རྟ་བདག་བརྒྱད་པོའི་འཆར་དར་དེ་རླུང་གིས་བསྐྱོད་
པའི་རྐྱེན་གྱིས་ངེད་རང་ལ་ལན་གསུམ་བཏུད་མར་ཞལ་ཕྱོགས་བྱུང་བས་དེ་ལོ་
སླར་ཡང་གསེར་སོགས་རྙེད་པ་རྒྱ་ཆེན་པོ་རང་ཡོང་ངེས་པར་འདུག་གོ་སྙམ་པའི་
ཡིད་སྤྱོད་སེམས་ལ་ཆེར་ཏེ་བྱུང་ཞིང་། དེར་ཞག་ལྔ་ཙམ་གྱི་རིང་བསྡད། གཙོ་
བོར་སྔོན་གྱི་རྟེན་རྣམས་ལ་ཞིབ་མཇལ་བྱས་པས་རང་རེའི་དམིགས་ཡུལ་དུ་



རྣམ་ཐར་སྤེལ་རྒྱན་ནོར་བུའི་དོ་ཤལ།
271
ཕེབས་པའི་རྟེན་མཆོད་སུལ་ཆ་ཡང་མི་འདུག་ལ། བྱམས་ཁང་གི་ནང་ནི་སྔོན་
མེད་པའི་གོས་དར་གྱི་བླ་བྲེ་འཕན་སྙན་དར་སོགས་འཕེལ་རྒྱས་ཆེ་བ་རང་བྱུང་
འདུག་ཅིང་། དེར་ཞིབ་ཏུ་དཔྱད་པས་གསར་གཞེངས་ཀྱི་ས་པཎ་གྱི་སྐུ་དེ་སྐུ་
འདྲ་ཡིད་བཞིན་གྱི་ནོར་བུ་ལས་དབུ་དཔངས་མཐོ་བར་འདུག་པས། པཎ་ཆེན་
རིན་པོ་ཆེ་དབུ་འཕངས་དམའ་སོང་བས་རྟེན་འབྲེལ་དུ་མཚོན་པར་འདུག་ཀྱང་
གྲྭ་ཚང་ནང་གི་བརྗོད་འདོགས་སུ་གསུང་དོགས་ངག་སྒོ་ནས་མ་ཤོར་བ་བྱས།
དེར་བསྡོད་རིན་འདུ་ཁང་གསར་པར་འདུས་པའི་ཚོགས་ལ་འཇམ་དབྱངས་ཨ་
ར་པ་ཙ་ན་དཀར་པོ་ལྷ་ལྔའི་དབང་། འཇམ་དཀར་དང་མི་གཡོ་བ་དཀར་པོའི་
རྗེས་གནང་གསུམ་བགྱིས་ཤིང་། སྙེ་མོ་བྱེ་མཁར་ནས་སྤྱི་བསོད་པ་ཚན་ཅིག་
བྱོན་བྱུང་པ་ལ་ཆོས་འབྲེལ་དུ། རྗེ་བཙུན་ཕྱོགས་ལས་རྣམ་རྒྱལ་ནས་བརྒྱུད་
པཎ་ཆེན་རིན་པོ་ཆེ་ལ་བཀའ་བབས་པའི་དབྱངས་ཅན་མ་དཀར་མོའི་རྗེས་
གནང་། བླ་བྲང་དུ་དབོན་པོ་ཆོས་མཛད་འབའ་ཞིག་ལ་བདེ་མཆོག་ནག་པོ་
པའི་དབང་ཆ་གཅིག་དང་། དྲུང་ནས་དཔལ་མཆོག་པ་ལ་དགོས་སུ་སྐུ་རྐྱང་ལ་
ཡང་བདེ་མཆོག་ནག་པོ་པའི་དབང་བསྐུར་ཕུལ། སྔོན་སློབ་གཉེར་སྐབས་ལ་ལོ་
བསློང་དུ་ཕྱིན་ནས་ངོ་ཤེས་པའི་སྤྱན་གཞུང་བའི་རྒན་གསུམ་མི་དམངས་དང་
བཅས་པ་ཚེ་དབང་གྲུབ་རྒྱལ་མ་ཞིག་ཀྱང་ཁྲོམ་ཆོས་སུ་བགྱིས། ད་རེས་མང་ཇ་
བསྐོལ་བ་སོགས་ནི་ཅི་ཡང་མ་བྱས། མཁན་སློབ་སོགས་ཀྱི་གནང་སྦྱིན་རྣམས་
ཀྱང་དར་ཁ་ཅིག་ཀྱང་མ་ཁྱེར། མངའ་རིས་པ་འགའ་རེས་ཁ་ཆེ་གུ་གུལ་འདྲ་
ཕུལ་བ་ཁྱེར། གཞན་ཆོས་ཕྱག་ཀྱང་སྣ་གཅིག་མ་ཁྱེར། ཡོངས་ཉིན་བྱ་རྒོད་
ཕུང་པོའི་ཆོས་ཁྲིའི་སྟེངས་ནས་མཁན་སློབ་རྣམ་པ་ལྔས་གཙོ་མཛད། དགེ་



272 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
འདུན་སྤྱན་མི་དམངས་དང་བཅས་པ་དེར་ཚོགས་ཡོངས་ལ་འཇམ་དཔལ་
མཚན་བརྗོད། ལྟུང་བཤགས། བཟང་སྤྱོད། བྱམས་སྨོན། སྒྲོལ་མ་རྣམས་
ཀྱི་ལུང་བགྱིས་ནས་ཁུལ་བུ་ལུང་བར་མཁན་སློབ་རྣམས་ཀྱིས་གཙོ་མཛད་ཚོགས་
པ་ཡོངས་ཀྱིས་སྐྱེལ་མ་གནང་ཞིང་། དེ་ནུབ་ལའི་མདུན་གྱི་གྲོང་ཚོ་དེར་ཉལ་
ནས། མྱང་སྟོད་ཨུཏྤ་ལའི་ཕྲེང་བ་ཁ་ཆེ་བ་འདྲ་བའི་ས་ཕྱོགས་དེར་ཕྱིན། ཐོག་
མར་ཤར་རྒྱལ་པོའི་ཕོ་བྲང་ཆེན་པོར་སྡེ་བདག་སྲས་ཡུམ་སྐུ་འཁོར་བཅས་ལ་
དབང་ཆོས་ཀྱི་ཐུགས་ཀྱི་རེ་བ་ཡོངས་སུ་གང་བར་བྱས་ནས། དེ་ལོའི་དགུན་
ཁྲིད་ཇོ་ནང་གི་ཆོས་བརྒྱུད་འཛིན་པའི་མྱང་སྟོད་རྩེ་ཆེན་གྱི་ཆོས་སྡེར་བགྱིས་ཏེ།
རི་ཁྲོད་དགའ་ལྡན་གྱི་སྒྲུབ་དཔོན་དང་བཅས་པའི་སྒྲུབ་པ་པོ་ཀུན་ཀྱང་བྱོན།
སྐྱིད་མཁར་སོགས་སྔོན་ཇོ་ནང་པའི་ཆོས་ལུགས་ལ་དད་པའི་ས་ཕྱོགས་ཐ་དད་
ནས་ཁྲིད་ཞུ་ལ་སྙོག་མི་དང་། ལྷག་པར་བུ་བུ་མོ་ཁྲིད་ལ་ཡོངས་པའི་ཆས་སྐྱེལ་
དུ་ཕ་མ་མིང་པོ་སོགས་ཡོང་བ་ཡང་། ཆོས་ཀྱི་སྒྲ་ཐོས་པས་སླར་ཡིད་དྲངས་ནས་
ཁྲིདརྭ་ཉིད་དུ་དད་མོས་ཀྱིས་ཞུགས་པ་ཡང་གྲངས་མེད་བྱུང་ཞིང་། རྩ་ཆེན་
ནང་གི་དགེ་འདུན་གྱི་སྟེང་དུ་ཕྱོགས་པའི་དགེ་འདུན་བླ་མ་སློབ་དཔོན་རྣམས་
དང་། དཔོན་སྐྱ་ཆེ་ཆུང་དཔག་མེད་འདུས་པའི་བརྩེ་ཆེན་གྱི་འདུ་ཁང་གི་ནང་
དུ་མི་ཤོང་བ་ཙམ་ལ་ཟབ་ལམ་གྱི་སྔོན་འགྲོ་འཐེམས་པར་བཀྲོལ་ཞིང་། མཁན་
པོ་ཆེའི་ཞབས་ཕྱིར་རིན་པོ་ཆེ་གསེར་གླིང་པ་དང་། ཆོས་རྗེ་བསེ་པའི་དྲུང་
རྣམས་ལ་ལོགས་སུ་དབང་རྡོ་རྗེ་ཕྲེང་བ་དང་། ནཱ་རོ་ནི་གུའི་ཁྲིད་བྱིན་རླབས་
རྣམས་ཀྱང་ཉིན་རེ་བཞིན་ཕུལ། མཆོག་དབང་སྐབས་མི་མངས་ནས་འདུ་ཁང་
དུམ་ཤོང་པར་སེང་གེ་ཁའི་སྟེངས་དང་། ལྷ་ཁང་གི་སྒོ་ཁང་རྣམས་སུ་ཡང་



273
རྣམ་ཐར་སྤེལ་རྒྱུན་ནོར་བུའི་དོ་ཤལ།
དབང་མི་བསྡོད་དགོས་པ་བྱུང་ཞིང་། ཁྲིད་ཀྱི་དམ་པོ་མ་བྱེད་བཅིངས་བསྟེན་
མི་གྲངས་བཏབ་བཞི་བརྒྱ་བདུན་ཅུ་དོན་ལྔ་ཙམ་གྲངས་འཁྲུལ་མེད་བྱུང་ཞིང་།
མཆོག་དབང་གི་ཉིན་ཚོས་ཀྱི་དབུར་མཁན་རིན་པོ་ཆེ་ཡང་ཕེབས་པའི་ཡེ་ཤེས་
ཆེན་པོའི་གཟིགས་ངོར་སྟེང་གི་ནམ་མཁར་བརྒྱུད་པའི་བླ་མ་ལ་ལུས་པ་ཁྲོམ་
ཚོགས་སུ་བཞུགས་པའི་ནང་ནས་མཚུངས་མེད་ཉ་དབོན་ཕྱག་ན་གླེགས་བམ་
འོད་ཟེར་སྣ་ལྔ་འཕྲོ་བ་འཛིན་པའི་འོད་ཀྱི་རྩེ་མ་ལུས་པ་བདག་དབང་གི་རྡོ་རྗེ་
སློབ་དཔོན་གྱི་ཆས་ཞུགས་བལ་པོ་སངྒ་བྷིས་ཆོས་རྗེ་ས་སྐྱ་པཎྜི་ཏ་ལ་ཕུལ་བའི་
རྒྱན་དྲུག་སྡེ་པ་ཤར་ཁ་བའི་གན་མཛོད་ན་བཞུགས་པ་དེ་གྱོན་པའི་རྒྱན་དྲུག་གི་
ཆ་ཤས་སོ་སོ་ལ་རེག་ཅིང་ཐིམ་པའི་ཆོ་འཕྲུལ་དང་། བགེགས་སྤྲོད་སྐབས་ལས་
ཅན་མང་པོའི་མིག་མཐུན་པར་བདག་ཉིད་རྐང་པ་ས་ལ་མི་རེག་པར་གར་བསྒྱུར་
བར་མཐོང་བས་ཡིད་བསྐུལ་ནས་ཁོང་རང་དག་ཀྱང་རྩིས་བཏབ་མེད་པར་ལུས་
འཕར་གཡོའི་གཞན་དབང་ལྷུར་ལེན་པ་དང་། འགའ་རེས་བདག་ཉིད་ཁྲོ་བོའི་
དབང་པོ་དཔལ་ལྡན་ཤུགས་དངོས་སུ་མཐོང་ནས་ཡིད་ཆེས་པའི་དད་པས་སྙིང་
བརླན་པར་གྱུར་ཅིང་། དབང་དངོས་ཀྱི་སྐབས་དུས་འཁོར་དཔའ་བོ་ལྷན་ཅིག་
སྐྱེས་པ་འོད་ཟེར་བརྒྱ་སྟོང་འཕྲོ་བའི་སྐུར་དབུ་མཛད་ཆེན་མོ་བས་གསལ་བར་
གཟིགས་ཞེས་གསུང་ཞིང་། རང་གི་ཡིད་ལ་ཡང་སྔར་དང་མི་འདྲ་བའི་ཡེ་ཤེས་
ཆེན་པོའི་སྣང་བ་རབ་འབྱམས་འབད་མེད་ལྷུན་གྲུབ་ཏུ་བྱུང་བ་ཡང་། བདག་
གིས་སྦྱོར་དྲུག་གི་ཁྲིད་དབུ་ཚུགས་ཉིན་ནས་བཟུང་ཇི་སྲིད་ཁྲིད་ཀྱི་བཀའ་རྒྱ་མ་
གྲོལ་རིང་ལ་ཚོགས་སུ་ཁྲིད་ཆོས་འཆད་དུ་འགྲོ་གོང་རྩེ་ཆེན་བླ་བྲང་ཤར་ཆེར་ན་
བཞུགས་པའི་འཇམ་དབྱངས་དཀོན་མཆོག་བཟང་པོའི་སྐུ་གདུང་དྲུང་དུ་ཉིན་



274
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རེ་བཞིན་བཀྲ་ཤིས་ཁ་དག་ཅིག་གིས་སྣ་གྲངས་པའི་དར་ཆེན་དཔུས་གྲུས་ཁ་དོག་
སོ་སོའི་སྙན་དར་རེ་རེ། སྤོས་མར་མེ་ལྷ་ཤོས་མཎྜལ་སོ་བདུན་མ་ཡན་ལག་
བདུན་པ་དང་སྦྲེལ་བའི་ཕྱག་མཆོད་སྨོན་ལམ་བགྱིས་པའི་ཐུགས་རྗེ་ཉིད་དུ་
མངོན་ཞིང་། དེ་མཐུན་གྲུབ་ཆེན་ཀུན་དགའ་བློ་གྲོས་པའི་སྐུ་གདུང་ཤོ་མ་རི་
ཆུང་ན་བཞུགས་པའི་དྲུང་དུ་ཡང་སྙན་དར་དཀར་མེ་སོགས་ཡང་ཡང་ཕུལ།
སྙིང་ནས་སྨོན་ལམ་དང་གསོལ་བཏབ་བགྱིས་སོ། ། དེ་དུས་མཆོག་དབང་ཡན་
ལ་གསེར་མགུར་མོ་སོ་བདུན་འགྲིག་པ་དང་རས་ཡུག་པོ་བདུན་རྣམས་གསེར་
མདོག་ཅན་དུ་དགུན་ཆོས་ཀྱི་ཐུག་ཚུལ་ལ་ཕུལ་བས་སྔོན་མེད་ཀྱི་ཐུག་ཚུལ་བྱུང་
སྐད་ཅིང་། མཆོག་དབང་ཕྱིན་ནས་སྦྱོར་དྲུག་ནམ་གྲོལ་རིང་ལ་བྱུང་བའི་
གསེར་རྣམས་ལ་ཞོ་ སོ་བདུན་བྱུང་བ་ཆོས་ཀྱི་གྲོལ་སྟོན་དང་བསྔོ་བའི་རྒྱས་
འདེབས་རྟེན་དུ་ཟབ་ལམ་རྡོ་རྗེའི་རྣལ་འབྱོར་གྱི་ཏིང་ངེ་འཛིན་འཁྲུལ་མེད་ཡེ་
ཤེས་ཆེན་པོ་དངོས་སུ་གཟིགས་པའི་མཁན་རིན་པོ་ཆེའི་དྲུང་དུ་ཕུལ་ཞིང་།
ཁྲིད་པ་རྣམས་ཀྱང་གེགས་མེད་ཡེ་ཤེས་ཀྱི་ལྷ་མིག་རྣམ་པར་དག་པའི་སྐལ་བ་
མཆོག་གི་ལས་ཅན་འབའ་ཞིག་ཏུ་གྱུར་ལ། དད་མོས་ཀྱི་འབུལ་འདེགས་ཀྱང་
བློའི་ཡུལ་འདས་རང་བྱུང་བ་དག་ཀྱང་གང་ལ་གང་འོས་ཀྱི་སྦྱིན་པའི་ཞིང་དག་
ལ་སེར་སྣ་མེད་པར་སྦྱིན་ལ། དེ་དུས་ཁྲིད་དེ་རིང་གྲོལ་རྒྱུའི་ཐོ་རངས་བདག་གི་
སྔས་མགོར་མཁའ་འགྲོ་མ་ཤིང་ལོའི་གོས་ཅན་ཞིག་གིས་ཁྱོད་ཀྱི་ངེས་དོན་ཟབ་
མོའི་བསྟན་པ་སྤེལ་བའི་ལེགས་དར་དུ་བྱང་ཤམྦྷ་ལའི་ཕོ་བྲང་གི་མ་ལ་ཡའི་
བསྐྱེད་ཚལ་ནས་ཁྱེར་ཡོངས་པ་ཡིན་ཞེས་ཨ་རུ་ར་རློན་པ་ཡོངས་སུ་སྨིན་པའི་
འབྲས་བུ་རོ་དྲོ་བའི་མཆོག་བདུད་རྩི་བསིལ་དངར་དང་བཅས་པ་གཅིག་དངོས་



རྣམ་ཐར་སྤེལ་རྒྱན་ནོར་བུའི་དོ་ཤལ།
275
སུ་བསྩལ་བ་བདག་གི་ལག་ཏུ་ལོན་དུས་ནི་རྒྱ་ཁམ་སྨིན་ཤོས་ལྟར་ཉོར་མོ་ལ།
ཕྱོགས་ཤིག་ནས་ཁུ་བཅུད་བརྡོལ་ལ་ཁད་སྣང་བ་ལ་ཁས་འཇིབ་པས་སྔོན་ཆད་
ལྕེས་མ་མྱོག་བའི་མངར་ལ་དྭངས་པའི་བཅུད་ཀྱི་རྒྱལ་པོ་བྲེ་གང་ཙམ་ཞིག་གི་
བཏུང་བ་ཁོག་ཏུ་སོང་མཐར། བདག་གི་ལག་པ་གཉིས་ཀྱིས་སྙིམ་པའི་ནང་དུ་
འདུས་པ་ཙམ་ལ་བཟོ་མདོག་ཨ་རུ་ར་གསེར་མདོག་མཆོག་གི་བཟོ་དབྱིབས་དང་
མདོག་ཏུ་སྣང་ཞིང་། དེར་མི་སུ་ལ་ཡང་མ་བསྟན་པར་ཚགས་བྱས་ཆོས་གྲོལ་
ནས་གནས་རྙིང་དུ་འབོད་མི་བྱུང་ནས་ཕྱིན། སླར་རྒྱལ་རྩེར་སྡེ་པ་རིན་པོ་ཆེ་ལ་
རྡོ་རྗེ་ཕུར་པའི་སྟོད་ལས་སྨད་ལས་ཀྱི་དབང་དང་མགོན་པོའི་མེ་འབར་མའི་
ལུང་། ཆོས་སྐྱོང་གི་བཀའ་བསྒོ་ནང་ཁྲིད་སོགས་ཕུལ་ནས་དགུན་དུས་དྲང་
རེག་ཁྱད་དུ་བསད་དེ་སྟག་ལུང་གི་དངུལ་སྐུ་བདེ་མཆོག་ཐུབ་ཆེན་སོགས་ཀྱི་རབ་
གནས་ལ་ཤར་ཕྱོགས་ལ་རྟ་ཁ་བསྒྱུར་ནས། ཤར་ལམ་སྣང་དཀར་རྩེ་སྡེ་པ་སྐུ་
མཆེད་དྲུང་དུ་ཚེ་དབང་ཆོས་སྐྱོང་ཆེ་ཆུང་གི་རྗེས་གནང་སོགས་དགོངས་པ་ལྟར་
ཕུལ། བསམ་སྡིངས་ནས་རྗེ་ལ་ཡེ་ཤེས་ལུས་ཅན་མས་གདན་བཞུགས་གནང་
བྱུང་བའི་ལན་དུས་ཏིག་སོགས་འབུལ་བ་བགྱིས་ནས་ལམ་བསྲངས། ཞབས་
དྲུང་སྐྱོར་མོ་ལུང་དུ་ཞག་འགའ་བསྡད་རྗེས་རབ་གནས་རང་ལ་རྐང་གཏད་སྟག་
ལུང་དུ་ཕྱིན་ནས་གཙུག་ལག་ཁང་གསར་བཞེངས་ཉིད་དུ་རྟེན་མཆོག་གསར་
བཞེངས་གནང་བ་ཀུན་བསྒྲིགས་ཏེ། རབ་གནས་རྟེན་གྱི་དཀྱིལ་འཁོར་བདེ་
མཆོག་ནག་པོ་པ་ལ་བརྟེན་དཀྱིལ་འཁོར་རྡུལ་ཚོན་དུ་བཞེངས་ཤིང་། སྔར་
མཁའ་འགྲོ་མས་མངོན་སུམ་དུ་བསྩལ་བའི་ཨ་རུ་རའི་རྒྱལ་པོ་སྨན་མཆོག་དཔེ་
བྲལ་དེ་ཉིད་ཀྱང་བདེ་མཆོག་དངུལ་སྐུའི་མགྲིན་པར་བཞུགས་སུ་གསོལ་དགོས་



276 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པ་ཡིན་ཞིང་། ད་ལྟ་གཞན་གྱིས་བྱད་ཁ་ལ་བརྟེན་ཆོས་རྗེ་སྐུ་མཆེད་གསུང་
འཛེར་བའི་གསུམ་འབྱེད་ཀྱི་བྱད་འགྲོལ་དང་། དུས་རྙིགས་པས་སེམས་ཅན་
ཀུན་ཀྱང་གྲེ་གག་སོགས་ནད་མང་པོས་གཟིར་བའི་ནད་སེལ་གྱི་རྟེན་འབྲེལ་རྨད་
བྱུང་དུ་ཡང་བློས་དམིགས་པའི་དད་མདུན་ཆེར་ཡོད་ནའང་། ངེད་སློབ་གོང་
དུ་བདེ་མཆོག་གི་གཟེར་རྣམས་བསྡམས་ཚར་ནས་རེ་བ་མ་རྫོགས་ཤིང་རྟེན་
འབྲེལ་དེ་དག་གི་སྒོ་ཡང་མ་འགྲིག་ལ་འོན་ཀྱང་རང་ལས་ལ་རང་མིའི་དཔེར་
བྱསནས་རབ་གནས་ཀྱི་བཀྲ་ཤིས་རྫས་བརྒྱད་ཀྱང་བིལ་བ་བྱིས་པའི་མགོ་ཙམ་
དང་། དེ་དང་མཉམ་པའི་ཤིང་གི་སར་བུ་གསུམ་ལ་གསེར་གྱིས་རྒྱན་བཀོད་
བྱས་པའི་ནང་དུ། ཉུང་ཀར། གྷི་ཧཾ། ལི་ཁྲི། རྒྱ་གར་གྱི་རྫ་མ་བཟོ་ཁྱད་ཅན་
ཁྲམོའི་ནང་དུ་ཞོ། དུར་བ་སྦོམ་ཁྲ་ཞེང་ལ་སོར་བཞི་བདལ་བ་དང་། རིང་
ཐུང་རྐང་གང་པ་ཚིགས་གསུམ་ཡོད་པའི་བློ་འདས་ཀྱི་མགོ་མཇུག་དངུལ་གྱིས་
བསྟུམས་ནས་གསེར་གྱི་ཟ་ར་ཚགས་བྱས་པ། མེ་ལོང་ཡང་མཐོ་གང་སྒོར་མོ་ལ་
འོད་ཟེར་པ་ཏྲའི་རི་མོ་འཕུལ་འབུར་དོད་གསེར་ཆུས་བྱུགས་པ། དུང་དཀར་
ལ་ཡང་བཀྲ་ཤིས་རྟགས་བརྒྱད་གཟབ་ནས་བརྐོས་དངུལ་ཤོག་གསེར་གྱི་པདྨའི་
ཁ་རྒྱན་ཅན་རྣམས་དང་། ཕུབ་ཆེན་སྒོར་མོ་གཉིས་ལ་མར་གྱིས་ཚོན་གྱུར་བྱས་
པའི་འཁོར་ལོ་དང་ནོར་བུ་ལེགས་པར་བཅོས་ནས་ཡོན་བདག་ཁམ་གཟུགས་སྐྱེ་
སྒོ་ཅན་རིགས་གཙང་གཉིས་ཀྱིས་ཕྲག་པ་ལ་ཁུར་བ་དང་། བཙུན་མོ་རིན་པོ་ཆེ་
ལྷ་ཞལ་གཟབ་ལེགས་དང་རྒྱ་གར་གྱི་རྒྱལ་མོའི་གཟུགས་བསྒྱུར། བློན་པོ་ཡང་
ལྷ་འབག་ཐོད་ཅན་རྒྱའི་ནང་བློན་གཟུགས་ལ་ཁ་སྤུ་རིང་པོའི་གཟུགས་བསྒྱུར་
དང་། གླང་པོ་གླང་གདོང་ལུས་སོགས་རས་ཁྲུག་ལ་བསྒྲུབས་ཤིང་། མཆེ་བའི་



རྣམ་ཐར་སྤེལ་རྒྱན་ནོར་བུའི་དོ་ཤལ།
277
གཟུགས་འཇམ་ཤིང་ལས་འཁྲུལ་བྱས། ཟངས་གསེར་ལས་གདོང་རྒྱུན་དང་དྭ་
ཕྱེད། དྲིལ་བུ་གཡེར་ཁ་ཡང་བསྙེམས་པ་ཁ་སྦྱར་ཙམ་གྱི་བརྗིད་བག་བཅོས་པ་
དང་། རྟ་མཆོག་ཆིབས་དངོས་མདོག་སྔོན་པོ་ཞིག་ལ་སྒ་ཆས་གཟབ་པ་རང་གི་
བཀོད་པས་ཁྱད་དུ་འཕགས་པ་ལ་ཀོང་གཟུགས་ཀྱི་གཞོགས་ལྷ་ཕྲུག་འདྲ་བའི་སྣ་
ཁྲིད་དང་། དམག་དཔོན་སྐྱེས་བུ་ལུས་རྩལ་ཡོད་པའི་ཁྲབ་རྨོག་གི་ཡ་ལད་ཅན་
རལ་གྲི་འཛིན་བཞིན་པ་དང་བཅས་སྣ་ཚོགས་རོལ་མོ་དང་རྒྱ་གླིང་སོགས་ཀྱིས་སྣ་
དྲངས་པའི་མངལ་དབུལ་གཟབ་པར་བྱས་ལ། གཞན་ཡང་ཞལ་དྲོའི་རྒྱས་པའི་
སྦྱིན་བསྲེག་དང་གར་གྱི་མཆོད་འབུལ་རྣམས་བགྱིས་པའི་མཐར། ཁོ་བོ་ཉིད་ཀྱི་
ལུས་ལ་གོས་མཚལ་ཁ་འཇམ་བྱུས་ལ་གོས་ནལ་སེར་རི་མོ་ཅན་གྱི་མཐའ་ཆག་
དང་མེ་ལོང་བྱས་པའི་ཆོས་གོས་ཐང་རྐྱང་ཅིག་གྱོན། གོས་གསེར་མའི་སྒོམ་ཞུ་
ཐེལ་ལུགས་བརྗིད་ཆགས་ཤིག་གྱོན་ནས་རང་ཉིད་ཀྱི་ཆོས་ལས་སྐྱེས་པའི་སྲས་ཀྱི་
མཐུ་བོ། ངོ་མཚར་མཆོག་གི་སྤྲུལ་པའི་སྐུ་ངག་དབང་བཀྲ་ཤིས་རྣམ་རྒྱལ་
གྲགས་པ་རྒྱལ་མཚན་དཔལ་བཟང་པོ་མཆེད་བཅས་འདུས་པའི་དགེ་འདུན་
དང་བཅས་པའི་མེ་ཏོག་གི་ཕྲེང་བའི་བསིལ་མས་ལྷག་གནས་ཀྱི་མངའ་གསོལ་
རྒྱས་པར་ཕུལ་ནས། རབ་སྟོན་སོགས་ལ་ཞག་བཅུ་གཉིས་བསྡད་རྗེས། བྱང་
ལམ་ལ་བྱས་སྙེ་མོ་བརྒྱུད་ནས་དུས་བཏབ་སྟེང་དུ་མྱུར་བར་ལམ་བཅད་དེ་ཡར་
ལམ་བྱེ་མཁར་དུ་འབོད་མི་བྱུང་པ་ལྟར་ཕྱིན། ཀུན་མཁྱེན་འཛམ་གླིང་པ་རང་
གི་གཙོ་མཛད་ཚོགས་པས་བསུ་བ་སོགས་སྲིད་ཞུ་ཕུན་ཚོགས་གནང་། རྗེ་ཉིད་
ཀྱིས་གཙོ་མཛད་ཚོགས་པ་ཡོངས་ལ་ཆོས་འབྲེལ་དུ་རྗེ་བཙུན་ཕྱོགས་ལས་རྣམ་
རྒྱལ་བའི་ཐུགས་དམ་ལྷ་ལྔའི་རྗེས་གནང་བགྱིས་ཤིང་། མང་ཇ། ཚོགས་པའི་



278 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མི་རེ་ལ་དར་ངོས་སྐལ་རེའི་ཁ་འགྱེད་དང་། ཆོས་རྗེའི་དྲུང་དུ་འབུལ་བ་རྒྱ་ཆེན་
པོའི་བསྔོ་རྟེན་དཔུས་དག་ཀྱང་བྱས་ནས་ཉེས་སྐྱོན་མེད་པར་ཟླ་བ་གསུམ་པའི་
ཚེས་བཅུ་བཞི་ལ་སྨོན་གྲོར་སླེབས་ཤིང་། དེ་ངམ་རིངས་ཀྱི་ཆོས་སྡེར་ཇ་སིག་
བརྒྱད། བཟང་ལྡན་དུ་བཞི། གསེར་མདོག་ཅན་དུ་ཚེས་ལྔ་ལ་དམིགས་པའི་
ཇ་སིག་བཞི། ལོ་ཆེན་དྲུང་དུ་ཇ་སིག་སྦྲེལ་དང་ཁ་བཏགས་དཀར་པོ་བརྒྱ་རྩ་
བརྒྱད། རིན་པོ་ཆེ་ཐུགས་རྗེ་དཔལ་བ་ལ་རྟེན་ཁེབས་ཅིག མཆོག་གི་རྡོ་རྗེ་
སློབ་དཔོན་རབ་གསལ་ཟླ་བ་མགོན་པོ་ལ་དངུལ་སྐྱོགས་དང༌། དུང་གི་རྟ་ཆས་
ལེགས་པ། ཇ་བཟང་བ་སིག་གཅིག ཇོ་ནང་དུ་ཇ་ཚབ་ནས་ཇེ་བྲེའི་ཁལ་ལྔ་
བརྒྱའི་སྒྲུབ་རྒྱགས་བཀྱེ་ཞིང་། དེ་ནས་བྱང་དུ་བཀའ་ལུང་བཞིན་ཕྱིན་མཚམས་
ཟླ་བ་བཞི་པའི་ཚེས་བརྒྱད་དང་དགུ་ལ་བདེ་མཆོག་ནག་པོ་པའི་རས་བྲིས་ལ་
བརྟེན་པའི་དབང་དང་
། ཚེས་བཅུ་ལ་རྡོ་རྗེ་རྣལ་འབྱོར་མའི་སིནྡྷ་རའི་བྱིན་
རླབས་གསན་པས་དེ་ནུབ་ཀྱི་ཚོགས་གྲོལ་རྗེས་བསྙུང་བའི་ཚུལ་བསྟན་ནས། ས་
གའི་ཚེས་བཅུ་བདུན་གྱི་སྲོད་ཆེན་ལ་དཔོན་པ་ལྷ་ལྕམ་དེ་ཉིད་རང་གནས་མཁའ་
སྤྱོད་ཀྱི་གནས་ལ་བཞུད་དེ། དེ་འཕྲལ་དུ་ལྷ་སར་ཇོ་བོ་རིན་པོ་ཆེ་ལ་དཀར་མེའི་
རྒྱུར་གསེར་ག་ཆུང་ངུ་གཅིག་དང་། གོས་ལུ་ཉིག་གི་སྣམ་སྦྱར་སྨོན་ལམ་གྱི་ཡི་
གེས་བརྒྱན་པ། དྲང་སྲོང་སྲིན་པོ་རི་དང་རེ་སག་གི་ཇོ་མོ་གཉིས་ལ་ཡང་སྙན་
དར་ཡིག་སྦྱར། སྟ་ལུང་དུ་རྟེན་བཞེངས་རྒྱུ་ལ་གསེར་ཞོ་བརྒྱ་དང་། གསེར་
མདོག་ཅན་དུ་གསེར་ས་ཐིག་མགུར་ཞོ་ཉི་ཤུ་རྩ་བཞི་འགོར་པ་དང་
། བྱ་རྒོད་
གཤོངས་སུ་བསིལ་མ་ཞོ་ཉི་ཤུ་རྩ་བཞི་རྣམས་མང་ཇའི་རྒྱུར་ཕུལ་ཞིང་། སྐུ་
གདུང་ཆས་འཇུག་དང་རྗེས་འབྲེལ་དུ་ཆོ་ག་བཀོད་ནས་རྡོ་རྗེ་རྣལ་འབྱོར་མར་



279
རྣམ་ཐར་སྤེལ་རྒྱན་ནོར་བུའི་དོ་ཤལ།
བསྐྱེད་དེ་མཆོད་ཡུལ་དུ་བཞུགས་པའི་སྤྱན་སྔར་རྡོ་རྗེ་རྣལ་འབྱོར་མའི་ཆོ་ག་རྒྱུན་
མི་འཆད་དང་བཅས་ཨོ་གསུམ་མ་ཉིན་ཁྲི་མཚན་ཁྲི་དགུང་ཞག་མ་རྫོགས་བར་
བྱས། རྗེས་སུ་ཡང་དུས་དྲན་བར་ཆོ་ག་ཆག་མེད་དང་
། དགུང་ཞག་རིང་མ་
རྫོགས་བར་སྒོ་སྤེལ་ནས་ཡོད་པའི་ཆོས་རྗེ་མཁས་མཆོག་པས་གཙོ་མཛད་ལ་མང་
ཇ་སྦྱོར་གསུམ་མ་སོགས་འཕྲལ་དང་སྤུན་གྱི་བསྙེན་བསྐུར་འབུལ་བ་གཟབ་རྒྱས་
བགྱིས། ན་བཟའ་འབུལ་གྱི་ཉིན་འཇའ་སྤྲིན་ངོ་མཚར་བ་དང་། མེ་ཏོག་གཙོ་
བོར་ནས་ཁང་རང་གི་སྟེང་དུ་འབབ་ཕུལ་ཆེ་བ་བྱུང་། འཇའ་སྤྲིན་ཁ་དོག་སྣ་ལྔ་
ཡང་ནས་ཁང་རང་གི་སྟེང་དུ་འཁོར་བ་མཐོང་ཞིང་། དགུང་ཞག་གྲོལ་ནས་
ཀྱང་ཟླ་བ་བརྒྱད་པའི་ཚེས་བཅུའི་བར། བདག་གིས་སྔར་རྒྱུན་ལས་མ་གཡོས་
པའི་ཆོ་གའི་རྒྱུན་དང་། ༀ་གསུམ་མའི་བཟླས་པ་སྔར་ལྟར་མ་ཆག་པ་བྱས་རྗེས་
ཟླ་བ་དེ་ཉིད་ཀྱི་ཚེས་བཅུ་གཅིག་ལ་སྟ་གོན་དང་། བཅུ་གཉིས་ཀྱི་ཉིན་དངོས་
གཞི་བྱས་པའི་དགེ་བཅུ་པ་དཔོན་སློབ་བཅུ་གསུམ་གྱི་ལུ་ཧི་པ་དང་། ལོ་ཕུ་བ་
དཔོན་སློབ་བཅུ་གསུམ་གྱིས་དྲིལ་བུ་པ་ཞིག་དགོན་པ་དཔོན་སློབ་བཅུ་གསུམ་
གྱིས་ནག་པོ་པའི་དཀྱིལ་འཁོར་ཞལ་ཕྱེ་ནས་ལྟ་བུ་དྲིལ་ནག་གསུམ་གྱི་བསྒྲུབ་
མཆོད་མཛད་པའི་ཡོན་དུ་ཆོས་རྗེ་རྣམ་པ་གསུམ་པོ་རེ་རེ་ལ་བཀྲ་ཤིས་ཁ་
བཏགས་རེ། རབ་དཀར་ཆག་མེད་རེ། དངུལ་གཟན་རེ། སྐེད་རགས་སེར་
པོ་དང་དངོས་གཙང་རེ། ཞྭ་མོ་རེ། སྤོས་ཆག་རེ། རྒྱ་དྲིལ་སྤུས་དག་རེ།
དངུལ་གྱི་ཀ་པ་ལ་ཁ་གཅོད་དང་བཅས་པ་རེ། དབུ་རྒྱན་གསེར་ཤོག་མ་རེ།
རྟེན་ཁེབས་ཆོལ་བསྒྲིགས་ལེགས་པ་རེ། གསེར་ཞོ་རེ། དགེ་འདུན་མི་རེ་ལ་
སྤེན་འདབ་རེ་རེ་རྣམས་ཕུལ། དེའི་ནུབ་བདག་གིས་མེ་ཆོག་བྱས་ནས་ཨ་ཀ་རུ་



280_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ནག་པོ་དང་། ཙན་དན་དཀར་པོའི་བུད་ཤིང་གིས་སྐུ་གདུང་ཡོངས་སུ་སྦྱངས་
ཤིང་། དེ་ནུབ་ནམ་མཁའ་ལ་སྤྲིན་དམར་པོའི་དབྱིབས་ཀྱིས་རྡོ་རྗེ་རྣལ་འབྱོར་
མའི་སྐུ་རི་བོ་ཙམ་གསལ་བར་བསྟན་རྗེས། ནམ་མཁའི་ཁྱོན་སིནྡྷུ་རའི་མདོག་
ཏུ་འགྱུར་བའི་འོད་ཀྱིས་ངམ་རིང་སྤྱི་མཚོ་ཡང་བསྒྱུར་བ་བྱུང་ལ། གདུང་ཐལ་
རྣམས་དེ་ནུབ་རང་མཚོར་སྦྱངས་ཤིང་། སྐུ་གདུང་དང་ལྷག་པར་ཐུགས་ལན་
དུ་མར་སྦྱར་ནས་མེ་མཆོད་ཕུལ་ཀྱང་མ་ཚིག་པར་སླར་མཆོད་པའི་རྟེན་དུ་བཞག་
ཅིང་། དགུང་ཞག་རྣམས་ལ་འཇའ་འོད་དང་མེ་ཏོག་གི་ཆར་གསལ་བར་བྱུང་
ཞིང་། གདུང་ཚངས་ཡང་རྣལ་འབྱོར་མའི་ས་ཚར་བསྒྲུབས། གྲང་གསེར་གྱིས་
བྱུགས། རྡོ་རྗེ་རྣལ་འབྱོར་མའི་བྲིས་སྐུ་ཐོག་ཚད་ཅིག་འཕྲལ་དུ་བསྒྲུབས་ཤིང་།
གཞན་རྣལ་འབྱོར་མ་སྟོང་སྐུའི་བྲིས་ཐང་བཅུ་དང་། ཀུན་དྲིལ་རྣལ་འབྱོར་
མའི་དྲིས་སྐུ་ཆེ་ཆུང་འདྲེས་པ་བརྒྱ་རྩ་ཙམ་དང་། ཚ་རྟེན་གྱི་དབུ་སྐྲ་ལ་མང་རེ་
ཙག་ཇོ་མོའི་འདྲ་ལེན་གྱི་ཤིང་སྐུ་དངོས་བྱོན་བཞེངས་ཤིང་། དུས་དྲན་གྱི་བཅུ་
བདུན་མཆོད་ལའང་ངམ་རིངས་བྱམས་ཆེན་དྲུང་དུ་ཞལ་གསེར་ལ་མགུར་མོ་
སུམ་ཅུ་སོ་བདུན་གྱི་གྲང་གསེར་སྤུས་དག་རང་དང་། སྙན་དར་སྨན་ཚེ་དཀར་
ཁྲ་སེར་ཁྲ་ཡུག་སྣེ་ཚང་། ལིང་ཡུག་གི་འཕན་དང་། ངམ་རིངས་མཁན་པོ་ལ་
འབུལ་བའི་བསྔོ་རྟེན་གོས་ཕྱི་ནང་། ཇ་སིག རྟེན་ཁེབས་གསེར་མ་སྒོ་ཚད་
སོགས་དང་། དགེ་འདུན་སུམ་བརྒྱ་ལ་རས་ཡུག་སྣེ་ཚང་སྤུས་བསྒྲུབས་རེ་རེ་
ཕྱག་ཏུ་འབུལ་བ་དང་། གསེར་མདོག་ཅན་དུ་སྤོས་ཤེལ་ཕྲེང་བའི་ཐུག་ཚུལ་གྱི་
རྒྱུ་སོགས་བགྱིས། འདི་སྐབས་མྱང་སྟོད་ལ་ཡུལ་ཙམ་ཕྱིན་ཞིང་། དགུན་ཁྲིད་
གྲོལ་རྗེས་རང་ལ་སྟག་ལུང་གི་འབུལ་སྐྱེལ་བ་བྱུང་བའི་སྟེངས་ནས་ཇོ་ནང་དུ་ཇོ་



རྣམ་ཐར་སྤེལ་རྒྱུན་ནོར་བུའི་དོ་ཤལ།
281
བྲེའི་སྒྲུབ་རྒྱུགས་སྟོང་རྭ་དང་། བདེ་ཆེན། སངས་རྒྱས་གླིང་། བྲག་རམ་
གསུམ་དུ་ནས་ཁལ་བརྒྱ་བརྒྱའི་དགེ་མཐུད་བྱས་རྗེས། ཇ་སིག་བརྒྱ་དང་གོས་
དར་ཡུག་ལྔ་བཅུ་ཕུལ་ནས། བྱང་ནས་ཆོས་གཞི་ཆོས་ལུང་བྱང་རྩེ་སྐོར་དང་
ལུས་ཀྱི་མཐོངས་ཀྱི་སྐོར་རྣམས་གནང་ཞིང་། ཆོས་ལུང་བྱང་རྩེའི་གཞིར་ཡོད་
བཙུན་མ་རྣམས་གནས་སྤོས་ཤིང་སྒྲུབ་སྡེ་གསར་འཛུགས་ཀྱི་ལུགས་བྱས། ངེད་
རང་གིས་རྟག་རྩེ་སྒལ་ཙམ་གྱི་ཡར་ཕྱོགས་ལ་ཕྱིན་ནས་འཕྲལ་དུ་ལོག་ནས་ཡོང་
པའི་མར་ལམ་ལྷ་ཆུ་དུས་མིན་ལ་གདོང་དུ་བསུ་བའི་ཚུལ་དུ་བྱུང་བ་ནས་ཆུ་ཕུད་
དཀར་ཡོལ་གང་བཏུངས་ཤིང་། དེར་ཞབས་དྲུང་སྐྱོར་མོ་ལུང་གི་སྐོར་གྱི་སྐད་
བྱ་ཚོར་བས་ཡིད་འབྱུང་ནས་ཆོས་ལུང་བྱང་རྩེར་ཞག་འགའ་ཡིད་འཕམ་པའི་
ངང་ནས་མཚམས་སེ་ཡོད་སྐབས་སུ། གཟིམས་སྤྱིལ་དཀར་པོར་སྲིན་ལག་
གཡོན་ནས་ཁྲག་གི་རྒྱུན་བརྡོལ་བས་དབང་བསྐུར་ཅིག་བྱས་རྗེས། ལྷོའི་མཚོ་སྒོ་
ཕྱོགས་ལ་འབོད་མིའི་བྱ་མ་རྟ་ཞིག་གི་རྐྱེན་སྦྱར་ནས་ཕྱིན་པའི་ཡར་ལམ་མང་
དཀར་ལ་བྱས། རབ་གསལ་ཟླ་བ་མགོན་པོ་ལ་ཡང་གསེར་སྲང་ཕྱེད་དང་
གསོལ་ཇ་བཟང་བའི་འབུལ་བོ་བྱས་ནས་རྗེ་བཙུན་གྱི་སྒྲུབ་གནས་ཆ་ལུང་གི་
གནས་སྐབས་བགྱིས་ཏེ་མཚོ་སྒོའི་མདུན་གྱི་ཆུ་བོ་ཆེའི་རྦ་ཀློངས་ལ་མི་ཉི་ཤུ་ཙམ་
གྱིས་འདོལ་ལི་ལ་བཏེག་ནས་ཕྱིན་པས་ཡ་ང་ལ་གཡང་ཟའི་ངང་ཉིད་ནས་ཕ་
རོལ་དུ་སོན། དེར་ཡང་ནི་གུའི་མགྱོགས་ཁྲིད་དང་། ལྷག་པར་ཆོས་འཁོར་
ལྷུན་པོ་ནས་རྗེ་ལྷ་བཙུན་པའི་དྲུང་ལ་དགོས་བཞེད་ལྟར་བཀའ་གདམས་གླེགས་
བམ་ཚང་བ། ཐིག་ལེའི་ཁྲིད་དང་རྗེས་འབྲེལ་ཐིག་ལེ་བཅུ་དྲུག་གི་དབང་།
བདེ་མཆོག་ནག་པོ་པའི་དབང་། ནག་པོ་གཞུང་དྲུག་གི་ལུང་། མགོན་པོ་



282_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གདོང་བཞི་པའི་རྗེས་གནང་། རྒྱུད་སྡེ་ལྔ་ཆེན་མོའི་དབང་སོགས་བསྟན་པའི་
རྒྱུན་ལ་བསམ་ནས་ཕུལ་ཞིང་། སླར་ཡང་མཚོ་སྒོ་ཉི་ནས་ཤར་དུ་ཡོང་། དྲུང་
འབུམ་རམ་པ་དང་མཇལ། ཁོང་ཉིད་ཀུན་མཁྱེན་རིན་པོ་ཆེའི་གདན་སར་
བཞུགས་པ་དང་། སྐྱེས་ཡུལ་གྱི་ཞེན་སྟབས་བྱས་གོས་ཕེལ་མཚལ་ཁ་རི་མོ་ཅན་
ཞིག་ཀྱང་འབུལ་བ་བྱས་ཤིང་། དེ་ནས་མངའ་བདག་རྒྱལ་མོ་དགོངས་པའི་
དབྱིངས་ལྟར་རྗེས་སུ་བསྒྲུབས་ནས་ལྕེ་ལུང་གི་རྫོང་ལ་རབ་གནས་ལ་ ཕྱིན།
དེར་རྒྱལ་རྩེ་ནས་སྡེ་པའི་བཀའ་ཤོག་འབོད་མི་གནང་བྱུང་ཞིང་། བློ་བདེ་ནས་
ཀྱང་སྡེ་པ་མགོན་ཆེན་པ་བསྙུང་བ་ཐུ་མོ་སྐུ་སྲོག་གི་དགག་བྱ་ལ་ཐུག་པ་ཡོད་པའི་
ནན་བསྐྱེད་ཀྱི་གསུང་ཤོག་བྱུང་ཡང་། ད་ལྟ་ངེད་ལྕེ་ལུང་ནས་གཏིང་སྐྱེས་རང་
ལ་ལམ་མི་འཆག་ལ་འགྲོ་ཞིང་། ད་རེས་སྡེ་པ་མགོན་ཆེན་པ་མི་གཤེགས་པའི་
ཁག་ལེན་ངེད་རང་གིས་བྱེད་པའི་ཞུ་ཡིག་ཕུལ་བ་ལ། སྙུང་བ་ཐུ་བ་རང་གི་སྒང་
ཡིན་པས་དེར་ཡིད་ཆེས་མ་བྱས་ནའང་། རྗེས་སུ་དེ་ཐོག་ཏུ་ཁེལ་པས་སླར་དད་
མོས་འཕེལ་བ་བྱུང་འདུག དེ་ནས་གཏིང་སྐྱེས་མཁར་ཆེན་གྱི་གཟིམས་ཁང་
གསར་འདེབས་རང་དུ་ཟླ་བ་གསུམ་གྱི་རིང་ལ་དགའ་ལྡན་རྩེ་པའི་གཞི་གྲ་དཔུས་
གཙང་གང་ཡོད་ཀྱི་སྟེང་དུ་དགོན་འོག་གི་གྲྭ་པ་དཔུས་སྒྲུགས་བྱས་པའི་གྲྭ་པ་
རངབརྒྱ་དང་བདུན་ཅུ་དོན་ལྔ་ཙམ་ལ་ལམ་འབྲས་སྨིན་པའི་མཐར་ཐུག་པའི་
གཞུང་རྐྱང་རྫོགས་པར་བཤད་ཅིང་། སྡེ་པ་ཡབ་སྲས་ཀྱི་གཙོ་མཛད་ལ་ཤིན་ཏུ་
སྤྲོས་མེད་ཀྱི་ཟབ་ཁྲིད་ལག་བཅངས་སུ་བསྒྲིལ་བ་དང་། ལྕེ་ལུང་རྫོང་གི་མཁའ་
སྤྱོད་པའི་གདན་ས་བ་ལ་བཀའ་བསྡམས་གླེགས་བམ་ཚང་བའི་དབང་ལུང་ཁྲིད་
ཆོས། ལ་སྟོད་ལྷོ་ཕྱོགས་ནས་བྱོན་པའི་རྟོགས་ལྡན་ཆོས་སྐུ་ནམ་མཁའི་མིང་



རྣམ་ཐར་སྤེལ་རྒྱན་ནོར་བུའི་དོ་ཤལ།
283
ཅན་སོགས་ཁོང་དཔོན་སློབ་རྣམས་ལ་ཤངས་ཆོས་རྫོགས་པ་དང་། གཞན་ཡང་
བདེ་ཀྱི་སོགས་ཀྱི་དབང་ལུང་ཕྲན་ཚེགས་ཁོང་རང་རྣམ་པའི་ཞེ་འདོད་གང་ཡོད་
ཀྱང་ལྷུག་པར་བྱས། གཟིམས་ཁང་གསར་པ་ལ་རབ་གནས་ཀྱང་གཟབ་རྒྱས་
བགྱིས་ཤིང་། ལམ་འབྲས་ཀྱི་སེམས་བསྐྱེད་སྐབས། གཏིང་སྐྱེས་ནས་སྡེ་པ་
རིན་པོ་ཆེའི་དྲུང་གིས་དེར་འདུས་ཀྱི་དགེ་འདུན་སྐྱེ་བོའི་ཚོགས་དང་བཅས་པ་ལ་
ནས་འགྱེད་དང་། རང་རེ་ལ་ཡང་བསྔོ་རྟེན་དུ་གཏིང་སྐྱེས་བྲེ་ཆེན་གྱི་ནས་
དཔུས་གཙང་སྟོང་རྭ་གཅིག་གི་འབུལ་བ་བྱུང་བ་ལ་གཞི་བླངས་ནས། དགེ་
འདུན་ཉིས་བརྒྱས་ཟླ་བ་གཉིས་ཀྱི་རིང་ཏལ་པོར་ཁ་ཆེ་པཎ་ཆེན་གྱི་ལུང་བསྟན་
སྒྲོལ་མའི་དྲུང་དུ་སྒྲོལ་མ་འབུམ་གཏེར་བཅུ་གཉིས་རྒྱུན་ཅིག་ལ་གནང་བས་རང་
གཞན་གྱི་བར་ཆད་དུ་མའི་སྒོ་གསལ་བའི་ལེགས་ཚོགས་ཡིད་ཆེས་པ་རང་བྱུང་
ཞིང་། དེར་གཏིང་སྐྱེས་ཀྱི་ལམ་འབྲས་ཟབ་རྒྱས་བཅུ་བདུན་ལ་གྲལ་བའི་བཅོ་
བརྒྱད་ལ་ཤར་ཕྱོགས་ལ་ཕྱིན་ནས། ཐོག་མར་རྒྱལ་རྩེའི་རྩེ་རྒྱལ་རང་དུ་ཞག་
སྦྲེལཙམ་ངལ་གསོས་ནས་རྩེ་ཆེན་ཕུའི་གད་སེར་དགོན་པར་ཟླ་བ་གཉིས་ནང་
མཚམས་བསྡམས་པའི་རིང་། མཁན་རིན་པོ་ཆེས་བཀས་བསྐུལ་ནས་པཎ་ཆེན་
གྱི་རྣམ་ཐར་རྒྱས་པར་སྤེལ་བའི་རྩོམ་པ་བགྱིས་ཤིང་
། དེ་ཉིད་གསེར་ཡིག་ཏུ་
སྒྲུབ་པའི་བཀའ་དྲིན་ཡང་མཁན་རིན་པོ་ཆེ་ཉིད་ཀྱིས་གནང་། དེ་མཚམས་རྩེ་
ཆེན་དུ་ཟླ་ཕྱེད་ཙམ་གྱི་རིང་སྔར་གྱི་སྦྱོར་དྲུག་གི་ཞབས་དང་ནི་གུའི་དབང་ཁྲིད་
སོགས་མང་དུ་བཤད་ནས། རྒྱལ་རྩེ་ནས་བདག་ཆེན་ཆེ་ས་རིན་པོ་ཆེའི་བཀའ་
བསྐུལ་ཡང་ཡང་བྱུང་བ་ལྟར་གཟིམས་ཁང་མངོན་དགར་ཟླ་བ་གསུམ་གྱི་རིང་ལ་
ཐོག་མར་སྐུ་མཆེད་ཡབ་སྲས་ཀྱི་གཙོ་མཛད་ལ་དབང་བསྐུར་རྡོ་རྗེ་ཕྲེང་བ་དབང་



284
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གི་མཐའ་རྒྱས་ལེགས་པར་ཕུལ་རྗེས། གསུང་ངག་ཆ་ལག་རྫོགས་པའི་སློབ་
བཤད་དང་། གཞན་ཡང་དབང་ལུང་རྗེས་གནང་དཔག་ཏུ་མེད་པས་དགོས་
པའི་དབྱིངས་གང་བར་བགྱིས་ཤིང་། མངའ་བདག་རྒྱལ་མོའི་དྲུང་གི་གཙོ་
མཛད་ལ་ཡང་ནི་གུའི་དབང་ཁྲིད་རྫོགས་པར་བགྱིས་མཚམས། ལྷོ་མོན་ཕྱོགས་
ཀྱི་ཕག་རི་རིན་ཆེན་སྒང་ནས་ལྷ་པའི་དྲུང་གི་འབོད་མི་ནན་བསྐྱེད་ཡང་ཡང་
བྱུང་བ་བཞིན། ཤིང་འབྲས་འདྲ་ཟ་བ་དང་། བསོ་ཡང་བསོད་པར་འདུག་
སྙམ་སང་འདེགས་གནང་འདེགས་རང་ལ། གོང་ནས་བཀའ་དྲིན་ཅན་གྱིས་རྩེ་
ལྔ་ཡེ་ཤེས་རྫོང་གི་ལྷ་ཁང་གསར་བཞེངས་ཀྱི་རབ་གནས་ལ་ཤོག་གསུང་པའི་
བཀའ་ཤོག་ཕེབས་པ་ལ་བཀའ་དྲིན་བསབ་པར་དཀའ་བའི་ཡུས་ཀྱིས་ཡོངས་
ནས། རབ་གནས་ཀྱང་བཅུ་བདུན་མཆོད་སྟེངས་རྒྱལ་ཕུར་འཛོམས་པའི་དུས་
སྟེངས་སུ་ལེགས་པར་གྲུབ་པའི་སྐབས་འདི་ཉིད་དུ། དབུས་ནས་ཞབས་དྲུང་
དཔོན་པ་ཁྲི་ལྕམ་དྲུང་ཕེབས་བྱུང་བའི་ཕེབས་བསུ་ལ་རི་ཁྲོད་ཇོ་ནང་དུ་སླར་
ལོག་ནས། སྐུའི་དུབ་པ་གང་བསོས་ཀྱི་དགོངས་ལེན་མཐའ་དག་དང་། ཚེ་
དབང་བརྒྱ་རྩ་སོགས་བཀའ་དྲིན་རྗེས་དྲན་བགྱིས་ཤིང་། འདི་སྐབས། ལྷ་
རྩེར་བྱང་ནས་ཆོས་རྒྱལ་མེས་དབོན་རྣམས་ཀྱི་དྲུང་དུ་མཇལ་བ་ལ་ཕྱིན། ཞག་
ལྔ་ཙམ་གྱི་རིང་ལ་གཤེད་དམར་ལྷ་ལྔའི་དབང་དང་ཚེ་དབང་བརྒྱ་རྩ་རྣམས་ཕུལ།
སླར་ཇོ་ནང་དུ་འཁོར་རྗེས། ཆོས་རྗེ་དར་མ་བའི་དྲུང་དང་མཁས་མཆོག་
གྲགས་བཟང་པ་ལ་ནི་གུའི་ཁྲིད་དང་། གོང་ནས་ཀྱི་གཙོ་མཛད་ལ་རྩ་དབུ་མའི་
ཁྲིད། དཔོན་ས་བདག་མོའི་དྲུང་དུ་སླར་ཡང་ཚེ་དབང་བརྒྱ་ཚར། གཞན་
ཡང་། སྡེ་པ་ལྷ་ས་རྫོང་པ་ལ་ཕུར་པའི་སྟོད་ལས་སྨད་ལས་ཀྱི་དབང་རྣམས་བྱས་



རྣམ་ཐར་སྤེལ་རྒྱན་ནོར་བུའི་དོ་ཤལ།
285
རྗེས། ཉེར་བཞིའི་རྒྱལ་ཕུར་འཛོམ་པའི་འགྲུབ་སྦྱོར་ལ། ཡང་ཡང་བཀའ་ཐོ་
བྱུང་བ་བཞིན་གཞིས་ཀ་རིན་ཆེན་སྤུངས་པར་ཕྱིན། མར་ལམ་གསེར་མདོག་
ཅན་ཚོར་མཁས་སློབ་རྣམ་པ་ལྔས་གཙོ་མཛད་ལ། པཎ་ཆེན་བཞུགས་ཁྲིའི་སྟེང་
ནས་རང་རེས་བརྩམས་པའི་པཎ་ཆེན་རྣམ་ཐར་གྱི་ལུང་བཀླགས་ནས་མ་མྱུར་
བར་བཅད་དེ། ཚེས་གསུམ་ལ་ཕོ་བྲང་རིན་ཆེན་སྤུངས་པར་ལེགས་པར་བཏོལ་
པའི་ཉིན་མན་ལྷ་རྫས་མེ་ཏོག་དཀར་པོའི་ཆར་ཆེན་ཉིན་རེ་བཞིན་རྒྱུན་མ་ཆད་
པར་འབབ་པ་ཞག་བདུན་བྱུང་ཞིང་། ས་སྐྱོངས་མིའི་དབང་པོ་སྡེ་པ་རིན་པོ་
ཚེའི་ཞབས་དྲུང་ཉིང་དུ་དགོངས་དབྱིངས་བཞིན་དུས་འཁོར་བདེ་མཆོག་གཤེད་
དམར་སོགས་དབང་གྲངས་མང་། ཚེ་དབང་ལྷ་དགུ། གྲུབ་རྒྱལ་མ། ཚེ་རྟ་
སྦྲགས་མ་རྣམས་ཀྱི་དབང་བརྒྱ་ཚར་གསུམ། ཆོས་སྐྱོང་རིས་མང་པོའི་བཀའ་
བསྒོ། ཕྱག་ཆེན་ངོ་སྤྲོད་སོགས་ཕུལ་ཞིང་། སྡེ་པ་རྒྱལ་བུའི་དྲུང་དུ་ཡང་དེ་
མཐུན་ཚེ་དབང་རྣམས་དང་། གུ་རུའི་ཟླུམ་པོ་བཞིའི་དབང་། རྭ་ལྔར་དཔོན་
ས་ཡུམ་ཆེན་མོའི་དྲུང་དུ་ཡོད། སྦྱོར་དྲུག་ངོ་སྤྲོད་སོགས་དགོས་ཞེས་ཀྱི་དབང་
ཆོས་ཕུལ། སླར་རི་ཁྲོད་ཆེན་པོར་བར་ཆད་ཀྱི་མཚན་མ་མེད་པར་སླེབས་
མཚམས། གནས་རྙིང་རྗེའི་དྲུང་དུ་དབང་རྡོར་ཕྲེང་། སྒྲུབ་ཐབས་རྒྱ་མཚོ།
སྒྲོལ་མ་ཉེར་གཅིག་དང་། དགོངས་པའི་བཞེད་རང་དུ་སྣང་བས་ཤངས་ཆོས་
ཡོངས་རྫོགས་ སོགས་ དབང་ འོང་མན་ངག་ གིས་ ཐུགས་ཀྱི་རེ་བ་མཆོག་ཏུ་
བསྐངས་པའི་སྐབས་འདི་ཉིད་དོ། །
ཞེས་རེ་ཞིག་བརྗོད་པའི་སྒོར་གྱུར་པ་དེ་ཙམ་དེ་དབྲི་བསྣན་མེད་པའི་
སརྒར་ཕྱེ་བའི་ལི་ཁི་ཏཾ། ཡིད་དབང་ཆོག་ཤེས་བྲལ་བའི་རློམ་པ་ཅན། ། ནམ་



286 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་བདེ་བའི་མལ་དུ་མནལ་མི་སྲིད། ། གང་བྱུང་ཅིས་ཀྱང་ཆོག་པའི་གུ་ཡངས་
པོ། ། འཆར་ཁའི་སྣང་བས་བསད་པར་ནུས་མ་ཡིན། ། བསླབ་སྦྱང་འབད་
པས་རྔོ་ཐོགས་བགྱིས་པའི་ཆོས། ། གྲོག་མཁར་སྦྲང་རྩི་ཇི་བཞིན་ཕྲ་མོའི་
ཆད། ། མ་འདྲེས་ཡོངས་སུ་བརྩེགས་པའི་ཐོས་པའི་ནོར། ། དལ་འབྱོར་དོན་
ཡོད་བགྱིས་པར་མཚོན་དཔེའོ། ། ཟང་ཟིང་འབྱོར་པས་དབུལ་བའི་བསོད་
སྙོམས་པ། ། རྒྱ་ཆེན་ཐོས་པས་ཕྱུག་པའི་མཛོད་ལྡན་བདག རྣམ་ཐོས་ཛམ་
ལྷའི་དཔལ་ལའང་མི་སྨོན་པའི། ། འཕགས་ནོར་བདུན་གྱིས་ཡིད་ཀྱི་དབུལ་བ་
བསལ། ། འདིར་སྣང་ཡུད་ཙམ་མདང་ནུབ་རྨི་ལམ་བཞིན། ། འཕྲུལ་ཤེས་
བདེན་པར་འཛིན་པའི་ཁྲིམས་ཡོད་དམ། ། ཚེ་རབས་སྐྱིད་པའི་ལེགས་སྨོན་
དམ་པའི་ཆོས། ། གང་ལའང་ཐོས་པའི་བག་ཆགས་བཞག་འདིའོ། ། ཡང་
ཡང་སྲིད་པའི་གནས་འདིར་བདག་འཁྱམས་མོད། ། ཀུན་ཏུ་དགེ་བའི་བཤེས་
ལ་བརྟེན་པ་དང་། ། ལས་དཀར་ཆོས་ཀྱི་བྱ་བས་མ་ཕོངས་པའི། ། མཚམས་
སྦྱོར་བཟང་པོས་ནམ་དུའང་མ་བཏང་ལགས། ། དེང་ནས་བཟུང་ཏེ་བྱང་ཆུབ་
བར་དུ་ཡང་། ། རྒྱ་ཆེན་ཐོས་པའི་བྱ་བས་མི་ཞུམ་ཞིང་། ། ཞི་བའི་དབྱིངས་ལ་
ཅི་ནས་མི་སྲེད་པའི། ། ནམ་ཡང་འགྲོ་བའི་དོར་ལ་རྗེས་ཕྱོགས་གྱུར། ། གསོན་
ཡང་བྱ་རྒྱུ་བསྟན་དང་སེམས་ཅན་ཆེད། ། གུམ་པར་གྱུར་ཀྱང་ལས་སྨོན་དེ་ཉིད་
དེ། ། མདོར་ན་ལུས་ངག་ཡིད་ཀྱི་བགྱི་བའི་ཚོགས། ། བསྟན་དང་སེམས་ཅན་
དོན་ཕྱིར་བསྔོ་བ་ཡིན། ། བསྐྱིད་པར་གྱུར་ནའང་དཀོན་མཆོག་ཐུགས་རྗེའི་
མཐུས། ། སྡུག་ཀྱང་སྔ་མའི་ལས་མཛད་ཡིད་སྤྲོའི་ངང་། ། སྐྱིད་སྡུག་སྣང་བས་
ལྷ་ཆོས་མི་འགོག་པ། ། ཡི་དམ་འདི་ལ་ནམ་ཡང་འགྱུར་བ་ཅི། ། དེང་སང་



287
རྣམ་ཐར་སྤེལ་རྒྱུན་ནོར་བུའི་དོ་ཤལ།
དུས་ཀྱི་མཐར་ལྷུང་ཁྲེལ་བོར་བས། ། ཤེས་ལྡན་ཡོངས་ཀྱང་ངན་གཡོའི་ལས་མ་
འཇུག མ་ལུས་འགྲོ་བའི་བདེ་སྐྱིད་འཇོམས་བྱེད་པའི། ། མི་ཟད་སྡིག་པའི་
ལས་སྟོབས་ཨེ་མ་མཚར། ། བློ་མིག་གསལ་ན་ལས་འབྲས་མེ་ལོང་ལྟོས། །
དཀར་ནག་མ་འདྲེས་བདེ་སྡུག་འདྲེན་མའི་གཟུགས། ། མཐོ་རིས་ངན་འགྲོའི་
གནས་བཀོད་ཇི་ལྟའི་ཚུལ། ། མཐོང་ཚེ་དྲན་པའི་ངང་དེར་ཐེ་ལེ་རྒྱབ། ། ཁ་
དྲག་དཔུང་ཆེ་ང་རྒྱལ་རི་བོའི་སྤོ། ། ཆེར་རློམ་ཕལ་ཆེར་དམྱལ་བའི་དངོས་རྒྱུར་
མཐོང་། ། ཡུད་ཙམ་མི་རྟག་རྟག་འཛིན་འཁོར་བའི་གཤིས། ། སྨྱོན་པའི་སྣང་
བློའི་དཔེ་འདྲ་ཨ་རེ་སྡུག མི་རྟག་མཐོང་ཡང་མི་རྟག་མ་དྲན་པ། ། བདག་
འདྲས་གདམས་ངག་བརྒྱ་ཕྲག་བསྒོམས་ཀྱང་འཆལ། ། ཚེ་འདིའི་བྱ་བས་ངེས་
པར་ཡིད་སྐྱོ་བ། ། དེ་ཚེ་བདག་གིས་བསགས་པ་དོན་དང་ལྡན། ། མདོར་ན་
སྲིད་དང་ཞི་ལ་མི་གནས་པའི། ། མཐའ་བྲལ་དབྱིངས་དེར་རང་སེམས་ངལ་
བསོས་ནས། ། ཡང་ཡང་མར་གྱུར་དྲངས་མེད་སེམས་ཅན་ཚོགས། ། རིས་
མེད་ཕན་བདེའི་དཔལ་ལ་འགོད་གྱུར་ཅིག །
ཅེས་སྔར་བྲིས་པའི་རྣམ་ཐར་ཡང་རྒྱན་གྱི་སྤེལ་རྒྱན་དུ་བརྗོད་པའི་ཡང་། ། དད་ལྡན་
འགས་བསྐུལ་འདེབས་སུ་བགྱིས་པའི་ངོར་དགེ་སློང་རྣལ་འབྱོར་སྤྱོད་པ་པ། ། འཇམ་མགོན་
གྲུབ་པའི་དཔའ་བོ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེས་ཇོ་ནང་གཟིམ་
སྤྱིལ་དུ་ཡི་གེར་བཀོད་པའི་བགྱི་བ་པོ་ནི་མོས་ལྡན་སྨིན་གྲོལ་རྒྱལ་མཚན་ཞེས་བྱ་བས་བགྱིས་
སོ།། །།



288
༄༅ ། ། རྣམ་ཐར་མཚར་རྒྱན།
༄༅། །ཁྲི་ཡ་སེམྱུ། འཇམ་མཉེན་མགོན་གྱུར་གྲུབ་པའི་དཔའ་བོ་ནི། །
དཔལ་ལྡན་འགྲོ་ཀུན་རབ་དགའི་སྨིན་གྲོལ་མཆོག ། ཟབ་ཅིང་རྒྱ་ཆེའི་ཆོས་ཀྱི་
འཁོར་ལོ་ཡང་། ། བློ་གསལ་རྒྱ་མཚོའི་སྡེ་ཡིས་རྣམ་པར་སྐོར། ། སྲིད་པའི་
དཔལ་གྱིས་མྱོས་པའི་དབང་ལྡན་ཀུན། ། རབ་དཀའི་ཆོས་ཀྱི་སྣང་བས་གྲོལ་བ་
མཆོག ། རང་རང་སྐལ་པའི་ཆ་ཤས་གྱུར་པ་ནི། ། བློ་གསལ་རྒྱ་མཚོའི་སྡེ་ཡིས་
ཡང་ཡང་སྦྱིན། ། ཀུན་ལ་སྙོམས་པའི་ཡིད་དགའི་ཕན་སེམས་ཙམ། ། རང་
གྲོལ་མཆོག་གི་སེམས་ལ་བཞག་བྱས་ཏེ། ། ཕྱོགས་སུ་མ་ཆད་བདེ་བའི་དབུས་
གང་དུ། ། ཆོས་སྦྱིན་ཟང་ཟིང་མེད་པའི་ཕན་བདེ་སྤེལ། ། གང་ཡང་གཞན་
ལ་རབ་མཁུའི་ཁོང་ཁྲོའི་ཡིད། ། ཡིད་ཀྱི་ཁང་བུ་རང་སྣང་ལ་མཚེལ་དག །
དག་པའི་སྣང་བ་རྒྱ་ཆེའི་སྐལ་དམན་རྣམས། ། རྣམ་གྲངས་དུ་མའི་སྙིང་རྗེའི་
གནས་སུ་མཐོང་། ཆོས་ཚུལ་ཀུན་སྣང་དྭངས་པའི་ཡིད་ཀྱི་མཚོ། ། མ་འདྲེས་
གསལ་བའི་གཟུགས་བརྙན་བྱེ་བ་བརྒྱ། ། འགལ་མེད་དད་མོས་སྣང་བའི་རང་
བབས་ནི། ། དཔྱོད་ལྡན་མིག་གི་གཟིགས་མོར་རྣམ་པར་བཀྲ། ། འདི་ན་སྔ་
མའི་ལས་འཕྲོ་ལས། ། ཉེ་བར་རྙེད་པའི་དལ་འབྱོར་མཆོག ། རྣམ་ཀུན་དོན་
ཡོད་གྱུར་པ་ཡིས། ། བདག་ཡིད་ལན་བརྒྱར་ཚིམ་པར་གྱུར། ། བཀའ་དྲིན་



རྣམ་ཐར་མཚར་རྒྱན།
289
ཁུར་གྱིས་ལྕི་བ་ཡིས། ། ཡོངས་འཛིན་ཡིད་བཞིན་ནོར་བུ་རྣམས། ། ཆོས་
དབྱིངས་རྒྱ་མཚོར་ཐིམ་གྱུར་ནས། ། སྲིད་ཞུའི་ཡུལ་གྱུར་སྐལ་པ་ཕྲ། ། སྐུ་
བརྙན་ཙམ་གྱི་ཆ་ཤས་ལ། ། རྗེས་དད་མིག་ཆུ་གཡོ་བཞིན་ཡང་། ། བླ་མས་
ནོར་བའི་དུས་དག་ལ། ། རྗེས་དྲན་བསྐུལ་ཕྱེད་མཆོད་ལ་བརྩོན། ། གང་དག་
ཉི་འོད་མདུན་དག་ཏུ། ། སྲིན་བུའི་མེ་ཁྱེར་སྣང་འཛིན་ལྟར། ། དངོས་ཉིད་
ལས་གཞན་འདྲ་འབག་དག ། འབད་པ་ལྷུར་ལེན་བྱིས་བློའི་ཚུལ། ། བདག་
ནི་བསགས་པའི་མཐར་ལྷུང་པས། ། ཡུལ་མཆོག་དངོས་མཐོང་ལས་གཞན་
པའི། ། རྨི་ལམ་རོལ་པར་མཇལ་ཙམ་ལ། ། དགའ་བ་སེམས་འདི་ཐ་ཆད་
དོ། ། ཨེ་མ་དམ་པའི་མགོན་གང་གི། ། གསུང་གི་དབྱངས་སྙན་རྣར་ལེན་
ཞིང་། ། ཞབས་པད་གུས་པའི་གཙུག་རྟེན་རྣམས། ། དགའ་བ་རྒྱ་ཆེན་སྒོམ་
པར་རིགས། །
དེ་ཡང་དཔལ་ཇོ་མོ་ནང་གི་རི་ཁྲོད་ཆེན་པོར་དུས་ཁྲིད་དང་རྗེས་འབྲེལ་
ཟབ་ལམ་རྡོ་རྗེའི་རྣལ་འབྱོར་གྱི་སྐལ་བཟང་ཡེ་ཤེས་ཀྱི་མིག་ཅན་དུ་བསྒྲུབ་པར་
བགྱིས་པའི་རྗེས་ཐོགས་ཉིད་དེར་ཇོ་མདའི་འདོམ་པའི་སྟོད་ཙམ་གྱི་དར་ཟམ་དེ་
ལ་ཐོན་ནས་རྒྱ་མཁར་བརྒྱུད་ནས་དེ་ནུབ་སྨོན་འགྲོར་ཉལ། སང་སྨོན་འགྲོའི་
ཕུའི་དགོན་ཆུང་གི་ལ་ལ་བྱས་ཆོས་ལུང་བྱང་རྩེར་ཕྱིན་པས་ལ་མཚམས་ཀྱི་ཕག་
མོ་དུར་ཁྲོད་ཀྱི་པདྨ་བྲག་ཁུང་གི་ཐད་དེར་མཛེ་ཕོ་ཐར་པ་བས་སྟོད་རེས་དམར་
པོ་ཤིན་དུ་ལེགས་པ་ཁ་གསུམ་སྦྲེལ་ཅིག་ཕུལ་བྱུང་བས་ཁོ་ལ་མཛེ་བྱུང་བ་མིན་
ཅིང་མིང་ལ་མཛེ་པོར་བཏགས་པར་སྣང་བས་བསམ་དུས། མིང་གྲྭ་ལ་དཔགས་
ན་དམ་ཚིག་གི་སལ་སེལ་ཨེན་ཙམ་གྱི་བརྡའ་ཆོས་དང་། ཕུགས་རྗེ་རྣལ་འབྱོར་



290_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
མས་རྗེས་སུ་འཛིན་པའི་རྟེན་འབྲེལ་དུ་རས་དམར་དྲི་མས་མ་གོས་པ་འོད་ཆགས་
འདིར་འདུག་བསམ་པ་བྱུང་ནས་ གཟིམས་སྤྱིལ་དཀར་པོར་ཨོ་ གསུམ་མའི་
བཟླས་པ་ཅི་མང་དང་། ལྷོ་ན་ཆོས་སྐུ་ནམ་མཁའི་མཚན་ཅན་པ་དཔོན་སློབ་
རྣམས་ཀྱང་དུས་དེར་བྱོན་བྱུང་ནས་གྲྭ་པ་རྣམ་པས་ཞལ་སེར་མའི་སྟེང་གི་ད་
ལྟའི་མཆོད་རྙིང་འདི་བརྩིགས་ཤིང་། བཀའ་ཆོས་ནི་གུའི་ཁྲིད། གྲུབ་ཐོབ་
བརྒྱད་ཅུའི་བྱིན་རླབས་རྣམས་བྱས། དེ་དུས་རང་བྱོན་པ་ལྷ་བསྲུངས་རྒྱལ་པོ་
བ་ཡང་ཆོས་དེ་རྣམས་ཉན་པའི་ལུགས་བྱེད་ཀྱི་སྣང་བ་ལ། ཁོ་རང་གི་ལོག་ཤེས་
ལ་སྔ་སོར་འབྲུག་པའི་སྒར་ལ་ཕྱིན་དུས་གཅུང་རིན་པོ་ཆེའི་དྲུང་དུ་ཕྱག་རྒྱ་ཆེན་
པོའི་ངོ་སྤྲོད་ཞུ་དུས་རྟོགས་པ་སྐྱེས་པའི་རློམ་པ་དང་། ནི་གུའི་ཁྲིད་ལ་ཡང་འདི་
འདྲ་རྣམ་རྟོག་རྒྱུན་འབྲེལ་རང་གི་བསྒོམ་པར་འདུག་ཟེར་ཆས་འདོགས་དང།
ཁྱད་པར་གྲུབ་ཆེན་བརྒྱད་ཅུའི་རྣམ་ཐར་ལ་ཡང་ཆས་སྤྱོད་འབའ་ཞིག་གི་བརྗོད་
འདོགས་རང་བྱེད་ཀྱི་འདུག་དུས། ཕྱག་དྲུག་པའི་རྗེས་གནང་ཞིག་གི་སྐབས་
ངེད་ཀྱི་གསལ་སྣང་ལ་ཏྲཀྐད་ཀྱིས་ཁོའི་མགོ་བཅད་ནས་ཁྱེར་སོང་བའི་སྣང་བ་
ཤར་བས། ཁོ་རང་ལ་ཡང་དངོས་ཀྱིས་ཁྱེད་ཀྱི་མགོ་འདི་མི་ལག་ཏུ་མཆོར་ངེས་
འདུག་པས་འགྲོ་འགྲོ་མངས་པ་མི་དགའ་ཡང་ཡང་ལབས། ཕྱིས་ནི་དེ་བཞིན་
རང་གསལ་མཐོང་དུ་བྱུང༌། སྐབས་དེར་འཇགས་པ་གདན་ས་པ་ཡང་རྐང་
གཏད་ཆོས་ཞུ་ལ་བྱུང་བས་སླར་ནི་གུའི་ཁྲིད་དང་། ཁྱད་པར་འཇགས་པ་
དཔོན་སློབ་ལ་ཕྱག་ཆེན་གའུ་མའི་ཟབ་ཁྲིད་རང་རེ་རང་གི་ཁྲིད་ཡིག་གི་སྟེང་
ནས་བྱས་ཤིང་། དེར་བླ་མ་ཁྲོ་བ་དང་བདུད་རྩི་སྦུག་པའི་བླ་མ་ཡང་བྱུང་ས་ལ་
ཡང་ནི་གུའི་གསེར་ཆོས་བཞི་ཀ་ཚང་པར་བཤད། ཆོས་དེ་རྣམས་གྲོལ་རྗེས་



རྣམ་ཐར་མཚར་རྒྱུན།
291
དྲུང་ཆོས་སྐུ་བ་དཔོན་སློབ་རྣམས་ལྷོ་ལ་ཐེགས། བླ་མ་རྣམ་པ་ཡང་རང་རང་གི་
དགོན་པར་ལོག འཇགས་པ་གདན་ས་པ་ནས་མར་ལམ་ཇོ་ནང་དུ་གནས་
འཇལ་ལ་ཡོང་པའི་དུས་དེར་གཞིས་ཀ་ནས་བྱང་གཡུང་གི་དམག་ཤངས་སུ་
ཡོངས་དུས་སྨད་ཧོར་དང་བསྟུན་པའི་དགོས་མེད་འགའ་རེའི་ཞབས་འདྲེན་ལ་
དགོངས་པའི་འཇག་ཏུ་མངགས་མི་གནང་ནས་ནག་མེད་ཀྱི་གཙོ་བོ་དགེ་སློང་
འཇམ་དཔལ་མ་ཆུ་སྐྱུར་དང་། གཞན་གདན་ས་པས་གཙོ་བྱས་ལ་ཡང་དྲག་
པོའི་བཀའ་བཀོད་ཕེབས་ནས། དཔལ་ནམས་ན་སྡེ་པ་བཞུགས་པ་ལ་མི་རྐང་
བཙུགས་བཏང་བའི་ཞུ་ངོ་། ལྷག་པར་ཁྲ་མ་ནས་ཀྱི་དྲུང་དུ་ཕ་ཏྲེ་བོའི་ཞལ་སྒོའི་
གདུང་ངེད་རང་གི་གདུང་སྐལ་དེ་ཕུལ་ནས་ངོ་ཆེན་ཞུས་པས། སྐུ་ངོ་ཁྱད་
འཕགས་བཀའ་དྲིན་བསྐྱངས་ཏེ་གསོར་གནས་བྱུང་རྗེས། གསེར་མདོག་ཅན་
ཕྱིན་རྗེ་འབུམ་པའི་དྲུང་། ཆོས་རྗེ་བྲག་ཐོག་པ་གཉིས་ཀྱི་གཙོ་མཛད་ལ་བླ་བྲང་
གི་བསྐྱེད་ཚལ་དེར་རྡོ་རྗེ་ཕྲེང་བའི་དབང་བསྐུར་ཞིག་བགྱིས་པས་ཁམས་ཀྱང་
ལྷག་པར་མ་བདེ་ཞིང་། རྒྱུན་གཏོར་བྱ་རོག་གིས་གཏན་ནས་མི་ཟ་བ་བྱུང་བས་
རྣམ་རྟོག་སྐྱེས། དབང་བསྐུར་ཉི་ཤུ་རྩ་གསུམ་སོང་བའི་ཕྱེད་མཚམས་སུ་བཞག་
ནས་ཡར་ལ་ལོག་ཏེ་ཆོས་ལུང་བྱང་རྩེར་ཉིན་གཅིག་ལ་བསོས་ནས་སྟོད་ཕྱོགས་ལ་
ཕྱིན། སྐྱ་སྐྱར་གློ་བོ་ནས་ཀྱི་སྐྱ་བཙུན་སྐྱ་སེར་དྲག་ཞན་འབྲེལ་ཡོད། ལྷོ་འབྲོག་
ཀུན་འདུས་བྱུང་ཞིང་
། ཆོས་རྗེ་ཚ་རོང་པ་དཔོན་སློབ་རྣམ་པས་གསེར་ཞོ་སུམ་
ཅུ་སོ་བདུན་གྱི་མཎྜལ་གྱི་མགོ་བྱས་པའི་ཟངས་རས་སྤོས་ཤེལ་བྱི་རུ་མུ་ཏིག་གི་
འབུལ་བ། དེ་བཞིན་དུ་སྨན་ཁྲོད་ནས་རི་ཞིང་རྡོ་འཛིན་པ་དཔོན་སློབ་རྣམ་
པས་ཀྱང་གསེར་ཞོ་སོ་བདུན་གྱི་མཎྜལ་སོགས་སྔར་དང་ཆ་འདྲ། དོལ་པོ་ནས་



292
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དྲུང་པ་རྣམ་གྲོལ་བ་དཔོན་སློབ་རྣམ་པས་གསེར་ཞོ་བདུན་གྱི་མཎྜལ་གྱི་གཙོས་
པའི་ཟངས་རས་གཙོ་ཆེ་བའི་འབུལ་བ། ཚའོ་ཚེ་མགོན་གྱིས་ངེད་རང་གི་ཨ་ཇོ་
དཔོན་དྲུང་རྣམ་སྲས་པས་རྗེ་རྭ་སྟོན་གྱི་སྤུར་རས་ལ་བཞེངས་པའི་ལམ་འབྲས་བླ་
བརྒྱུད་གསེར་ཐང་རྣམས་ཀྱིས་མགོ་བྱས་པའི་འབུལ་བ་རྣམ་གྲངས་མང་བར་
བྱུང་རྗེས། དེར་ཡོངས་ཀུན་ལ་སྤྱི་འགྲོར་ཁོང་རང་སོ་སོའི་བཞེད་དུ་འདུག་
པས་རང་རེའི་རྣམ་ཐར་དང་བཀའ་འབུམ་གྱི་ལུང་བཤད་དང་། རང་རས་
བློས་བླངས་ནས་དབང་རྡོ་རྗེ་ཕྲེང་བ། ནི་གུའི་ཁྲིད། རབ་བྱུང་བསྙེན་རྫོགས་
གང་དགོས་རྣམས་བསྒྲུབས། སྤྱི་འགྲོར་ཉིན་རེ་བཞིན་མང་ཇ། བླ་མ་སློབ་
དཔོན་སོ་སོ་ལ་ཡང་ཇ་བུར་ཉིན་རེ་བཞིན་མ་ཆག་པ་བྱས། དེར་ཁོང་རྣམ་པའི་
ཞུ་བའི་གཙོ་བོ་ཡར་ཕྱོགས་ལ་འགྲོ་དགོས་པའི་ཞུ་བ་ནན་བསྐྱེད་རྣམ་གྲངས་མང་
པོས་གདོང་མཆི་མས་བརླན་ནས་བྱེད་པར་སྣང་ཡང་། ངེད་དབུས་གཙང་རང་
དུ་བསྡད་པ་བསྟན་པ་དང་སེམས་ཅན་ལ་ཕན་པས་མི་འགྲོ་བྱས་ནས་ཐག་ཆོད་
ལབས་རྗེས། ད་ཅིས་ཀྱང་གདན་མི་འགྲོངས་ན་སྔ་པོར་ཡུམ་གཤེགས་དུས་རྗེ་
རང་གི་མནལ་ལམ་དུ་ཡུམ་གྱིས་ང་ལོ་བཅུ་དགུ་ལོན་དུས་ཁྱེད་ཀྱང་ཕེབས་པ་
གནང་དགོས་ཞུས་པ་ལ་ཞལ་བཞེས་གནང་བའི་ལོ་དུས་དེ་ད་ལོ་ཡིན་པས།
གདན་བཞུགས་གཟབ་རྒྱས་ཅིག་འབུལ་ཟེར་དེར་འཚོགས་ཀྱི་བླ་མ་སློབ་དཔོན།
ཐ་ན་གྲྭ་རྐྱང་རེས་ཀྱང་གསེར་ཞོ་རེ་མ་ཕུལ་བ་ཡེ་མེད་ཅིང་། རིན་པོ་ཆེ་གསེར་
གྱི་མཎྜལ་བཤམས་ནས། མངའ་རིས་ཀྱི་ཟས་མཆོག་གཡོས་སུ་སྦྱར་བའི་ཚོགས་
ཀྱི་ཁོར་ལོ་རྒྱ་ཆེ་སྤངས་མཐོ་དང་བཅའ་མོས་དུས་དང་དམ་ཚིག་གི་གཞུང་ཕྱི་
ཐག་གི་དབང་ལས་ཚེ་ཡང་ལྷག་པར་བསྲིངས་པའི་ངེས་ཤེས་བྱུང་ནས། སླར་



རྣམ་ཐར་མཚར་རྒྱན།
293
ཤར་ཕྱོགས་ལ་འོངས་པའི་མར་ལམ་ཕ་རིན་པོ་ཆེ་ལོ་ཆེན་དྲུང་དངུལ་ཆུའི་དགོན་
གསར་དེ་ན་བཞུགས་འདུག་པ་ལ་འབུལ་ཕུད་མཚོན་ཕྱེད། གསེར་ཞོ་སུམ་ཅུ་
སོ་བདུན་གྱི་མཎྜལ་འབུལ་བ་ལ་དཔོན་མདོ་ཆེན་བཏང་། ངེད་རང་གིས་
དཔོན་ས། ཁྲི་ལྕམ་སླར་དབུས་ལ་ཕེབས་པའི་ལམ་སེལ་ལ་ཕྱིན་པས་ཆུ་དབར་
དུ་གསེར་མདོག་ཅན་ནས་ཆོས་རྗེ་རིན་ལེགས་པ་རྗེ་འབུམ་པ་བསྙུང་ནས་འབོད་
པ་ལ་བྱུང་བས། ངེད་ཀྱི་ཞུ་ལན་ལ། ད་སྐུ་ཚེས་མི་ཟིན་ངེས་པས་ཕྱིན་ཀྱང་
ཕན་པ་མེད། སྔ་སོར་དེ་ཚོར་དཔྱིད་ཁ་དབང་ཕུལ་དུས་ནང་གཏོར་བྱ་རོག་
གིས་གཏན་ནས་མ་ཟོས་པས་འདི་ཡོང་བ་ཤེས་ནས་དབང་ཡང་འཕྲོ་ལ་ཅམ་
བཞག་པ་དེ་ཡིན། དོན་དུ་བསྙེན་བསྒྲུབ་གང་ཡང་མ་གནང་བར་ལམ་འབྲས་
སོགས་གསང་སྔགས་ལ་སྩལ་བཤད་གནང་བ་ཁོ་ནས་སྐུ་ཚེའི་བར་ཆད་ལ་སོང་བ་
ཡིན། ད་ དགོངས་ དབྱིངས་ནམ་མཁའ་དང་མཉམ་ པས་ ཐུགས་ དམ་ ལ་
འབུངས་ཞུས་བྱས་པ་བཞིན་དུ་ཁོང་གིས་ཀྱང་ཕྱོགས་གོ་བའི་ཚུལ་རྣམས་ཕུལ་
འདུག དེར་ལམ་བསྲངས་ཉེས་སྐྱོན་ཅི་ཡང་མེད་པར་སྣ་དཀར་རྩེར་ཐལ་
ཕེབས། སྡེ་པ་གཡུ་ལོ་བའི་དྲུང་དང་ཐོག་མར་མཇལ་ཞིང་ལེགས་སྦྱོར་གོང་
འཕེལ་གྱི་ངང་ནས། སྡེ་པའི་དྲུང་དཔོན་ས་ཁྲི་ལྕམ་རྣམ་གཉིས་སོགས་ལ་ཀུ་རུ་
ཀུལླེའི་རྗེས་གནང་རོགས་གསུང་ནས་ཕུལ་ནས། ངེད་རྣམ་པས་འབྲོག་ལམ་ལ་
བྱས་ཡར་རྒྱབ་ཏུ་ཕྱིན། དེར་ཞལ་ངོ་རྣམ་པ་བྱིན་དང་མཇལ། སྡེ་པ་དཔོན་
ཆེན་པའི་དྲུང་ནས་དོལ་ལྷུན་གྲུབ་ལྷ་རྩེ་ན་བཞུགས་འདུག་པས་ཞག་གཉིས་ནས་
ཕེབས་བྱུང་། ངེད་ལ་བཀྲ་ཤིས་ཁ་བཏགས་ཡུག་ཉིན་བདེ་མ་ཞིག་གི་ཕྱག་
མཇལ་གནང་། རྐང་པ་དབུ་ཐོག་ཏུ་བཞེས། ཐུགས་དྭངས་པ་སྟོབས་སུ་གྱུར་



294
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་སྤྱན་ཆབ་སེར་ཕྲན་ལྟར་འབེབས་པ་དེ་མཐོང་བས། ངེད་རང་སྙིང་ས་རྡོ་
ལྟ་བུའི་རང་བཞིན་འདི་ཡང་ལུས་ཚུགས་མི་ཐུབ་པ་འདྲ་བའི་ཡིད་འབྱུང་དྲག་པོ་
ལ་བཀོད་བྱུང་། དེར་ཞག་འགའ་སྦྲེལ་བསྡད་རྗེས། དར་རྒྱས་ཆོས་སྡིངས་སུ་
སྤྲུལ་སྐུ་སྣ་ཚོགས་རང་གྲོལ་བས་འབོད་མི་གནང་བའི་དབང་གིས་ཕྱིན། དཔོན་
སློབ་རྣམས་ལ་རྒྱལ་པོ་བཀའ་འབུམ་གྱི་ལུང་དང༌། སྐུ་ཁྲིད་བསྐྱེད་རིམ་དང་
འབྲེལ་བ་སྐུ་ཡུང་འབྲུའི་ཚུལ་དུ་འཕོ་བའི་ཚུལ། གསུང་ཁྲིད་བཟླས་པ་དང་
འབྲེལ་བ་གསུང་ཡིག་འབྲུའི་ཚུལ་དུ་འཕོ་བའི་ཚུལ། ཐུགས་ཁྲིད་འོད་གསལ་
རྟགས་བཅུ་དང་འབྲེལ་བ་ཐུགས་མར་མེ་གཅིག་ལ་གཉིས་མཆེད་ཀྱི་ཚུལ་དུ་འཕོ་
བའི་ཞབས་འདོགས་དང་བཅས་པའི་དམར་ཁྲིད་དང་། གྲྭ་དེ་ཕྱོགས་ཀྱི་མི་
དམངས་འདུས་པ་ལ་ཚོགས་དབང་སྤྱན་རས་གཟིགས་འགྲོ་འདུལ་གྱི་དབང་མོ་
ཆེ་བྱས་པའི་ཐོག་མར་བགེགས་བསྐྲད་ལ། ཁོང་པ་དཔོན་སློབ་རྣམ་པས་དྲག་
པའི་ཆས་ཞུགས་ཀྱིས་ ཁྲོ་འབག་དང་གླིང་དང་
། མེ་འགལ་ཆུ་མདའ་རླུང་
འཁོར་བྱེ་ནག་གིས་འབྲབ་པ་སོགས་འབྱུང་བཞིའི་བགེགས་བསྐྱོད་འཇིགས་
རྔམས་ཅན་དང་། ཡེ་ཤེས་དབབ་པའི་སྐབས། པི་ཝཾ། གླིང་བུ། རྒྱ་གླིང་།
རྔ། བསིལ་ཆོལ། མཁར་རྔ། སྦུ་ཁག རག་དུང་། དུང་དཀར། དྲིལ་བུ།
ཌཱ་མ་རུ་སོགས་རོལ་མོ་རྣམ་པ་ཐམས་ཅད་པའི་སྒྲ་དབྱངས། རྫས་ཆེན་བཅོ་
བརྒྱད་ཀྱི་དུད་པ་སོགས་བྱིན་འབེབས་རྒྱ་ཆེར་གནང་། དཀྱིལ་འཁོར་ལྷ་ཞལ་
སྟོན་དུས་གྲྭ་པ་གཞོན་ནུ་དང་སྐྱེས་ཕོ་མོ་ལྷའི། བྱད་དབྱིབས་ཀྱི་སྣ་འབག་དང་
རྩེ་བྲན། དར་གོས་ཀྱི་ལུས་ཆས་ཤེལ་དང་རུས་པའི་རྒྱན་བཀོད་ཀྱིས་སྤྲས་པའི་
ལག་ཆར་ཌ་དྲིལ་ཁུར་ནས་རྔ་བསིལ་གྱི་སྒྲ་དབྱངས་དང་རྗེས་འབྲེལ་དུ་མཆོད་



རྣམ་ཐར་མཚར་རྒྱན།
295
གར་བརྗིད་ཆགས་མཛད་ཅིང་། དབང་རྫས་བུམ་ཆུ་དབུ་རྒྱན་རྡོ་དྲིལ། སྤྱན་
རས་གཟིགས་ཀྱི་སྐུ་ཡི་གེ་དྲུག་མའི་འཁོར་ལོ་ཤེལ་ཕྲེང་རྣམས་སྤྲུལ་སྐུ་རང་དང་།
སྤྲུལ་སྐུ་ཆེན་པོ་པདྨ་གླིང་པའི་ཐུགས་སྤྲུལ་ཡིན་ཟེར་བའི་བན་གཞོན་ཞིག་གིས་
ཁྲོམ་མི་ཐམས་ཅད་ལ་ཁྱེད་པ་མཛད་ནས། རེ་རེ་ལ་ཡང་མ་ཎིའི་པད་དབྱངས་
དང༌། སྣ་ཚོགས་རོལ་མོའི་སྒྲ་དབྱངས་རྗེས་འབྲེལ་གནང་། དེ་རྗེས་དབང་
རྫས་རིལ་བུ་ལྕེ་འཇོག་རྫོགས་རྗེས། ཤེས་རབ་ཡེ་ཤེས་ཀྱི་དབང་བསྐུར་དུས་
ཁྲོམ་དེའི་དབུས་སུ་གང་ནས་འོངས་མེད་པའི་ཁྱི་ཕོ་དཀར་པོ་གཅིག་དང་ཁྱི་མོ་
དམར་མོ་ཞིག་ཕན་ཚུན་ལུས་འབྲེལ་བ་ཞིག་བྱུང་བས། ངེད་རང་ཤིན་ཏུ་ངོ་ཚ་
ཡང་། སྤྲུལ་སྐུ་སྣ་ཚོགས་རང་གྲོལ་བ་རང་ནི་རྟེན་འབྲེལ་ལྷག་པར་བཟང་
གསུང་ནས་དགྱེས་དགྱེས་མཛད། དེ་རྗེས་སྤ་དབྱུག་བྲང་བཙུགས་ཀྱི་གཅེར་
མཐོང་རིག་པའི་ངོ་སྤྲོད་ཚར་མཚམས། སྤྲུལ་སྐུ་རང་གི་དབུ་གནང་
། དེར་
འདུས་ཡོས་སྣམ་རས་སོགས་ཀྱི་འབུལ་བ་སྤུངས་ཆེ་བ་བྱུང་ཞིང་། དེ་ནས་དར་
ལུང་ཡང་ཁྲོམ་དབང་ཞིག་ལ་བོས་ནས་ཕྱིན། མི་དམངས་འདུས་པ་ལ་ཚེ་
དབང་གྲུབ་པའི་རྒྱལ་མོ་ཞིག་བྱས། དེ་ནས་གྲོགས་མཁར་ནང་སོས་གསེར་སྐུའི་
རབ་གནས་ལ་བོས་བོས་ཕྱིན། འབུལ་བ་ཞབས་རྟོག་མཚར་མཚར་བྱུང་། དེ་
ནས་མེ་ལོང་དགོན་པར་ཆོས་རྗེ་བོང་བུའི་སྐུ་སྐྱེ་བའི་དྲུང་གིས་འབོད་མི་བྱུང་
བས་དགོངས་ལེན་བྱས་ནས་ཞག་སྦྲེལ་བསྡད། བོ་གདོང་ཐམས་ཅད་མཁྱེར་
པའི་ཐུགས་དམ་ལྷ་ལྔའི་རྗེས་གནང་ཕུལ། དེར་ཡང་སྣམ་རས་དཔུས་གཙང་
མང་དུ་བྱུང་ནས་སླར་རྒྱལ་ཆེན་གླིང་དུ་ལོག་རྗེས་ཞག་འགའ་ནས་གསེར་མདོག་
ཅན་དུ་གནམ་གང་ལ་རྗེ་འབུམ་པ་གཤེགས་པའི་གནས་ཚུལ་བསྲིང་བ་ལ་ལྷ་རྩེ་



296
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། ་
བའི་ནམ་ལྷུན་དང་དཔལ་འབར་བའི་གཅིག་རྗེ་བྲག་དམར་བའི་འབྲལ་སྤངས་
མགོ་ཚེམས་བསྔོ་བརྟེན་ལ་བསྐུར་ནས་སླེབ་བྱུང་བས། རྗེ་འབུམ་པའི་དྲུང་ངེད་
རང་ལ་ཤིན་ཏུ་དག་སྣང་ཆེས་ཆེ་བའི་དད་མོས་གནང་བའི་སྐུ་དྲིན་རྗེས་དྲན་དུ་
ལག་ན་ཡོད་པའི་དངོས་བཅད་དེ་ཀུན་ཐམས་ཅད་ལྷག་ལུས་མེད་པར་རྒྱལ་ཆེན་
གླིང་ན་བཞུགས་པའི་ཚོགས་དགེ་འདུན་སྒང་པའི་ཇོ་གདན་པ་རྣམ་པ་དང་།
ཁྱད་པར་གྲྭ་ཐང་ན་གྲྭ་ཚང་གསར་བཙུགས་ཆོས་རྗེ་ལེགས་ཤེས་བའི་རྩ་སློབ་ཞིག་
གིས་སྐྱོང་བ་མཛད་པའི་ཕྱག་ཏུ་ཐེངས་ངེས་བྱས་ནས་བསྔོ་བ་སྨོན་ལམ་ཡིད་ཚིམ་
པར་བཏབ་ནས་རྗེ་འབུམ་པའི་གདུང་ཚའི་དངོས་རྒྱུར་འཇམ་དབྱངས་ཀྱི་སྐུ་
པར་ཆུང་ཆུང་མཚན་བསྒྱུར་སདྡྷ་པུརྱ་ཞེས་པའི་རྒྱབ་པར་གཉིས་གསར་དུ་
བསྒྲུབས་ནས་ལོན་དང་བཅས་ནང་རྟེན་གྱི་གཟིམ་མལ་སྐུ་འདྲ་ཞིག་བཞེངས་ན་
ད་ལྟ་འདི་ན་ཡོད་པའི་གནས་བརྟན་བཅུ་དྲུག་བཟོ་མིའི་བལ་པོ་འདི་རྣམས་ལས་
ལྷག་པ་མི་འདུག་པས་ད་རེས་ཡར་ཡོངས་དུས་ཁྲིད་ནས་ཡོངས་ལུགས་བྱེད་སྨྲས་
ནས་སྔ་འཕར་དུ་བརྫངས་རྗེས། ངག་དབང་ལ་དབུ་རྒྱན་བྱ་སྒྲོལ་མའི་བཞེད་
འདོད་ལྟར་བཅོས། འབྲོག་ལམ་བརྒྱུད་ཡར་རེས་ལྷུན་པོ་རྫོང་ན་སྡེ་པ་བསྟན་
འཛིན་པ་བཞུགས་པའི་དྲུང་དུ་མཇལ། དེར་རྒྱལ་ཕུར་འཛོམ་པའི་འགྲུབ་སྦྱོར་
ལ། ཚོགས་བདག་གི་རྟེན་གཏོར་ཞིག་འཛུགས་པ་མཛད་ཅིང་རྗེས་གནང་ཡང་
ཕུལ་ནས་གཞུང་ལམ་ནས་ཡར་འབྲོག་སྟག་ལུང་དུ་འོངས། སྡེ་པ་ཟིལ་གནོན་
པའི་དྲུང་ལ་རྫོང་རྩེར་འདོད་པའི་རྒྱལ་པོའི་རྗེས་གནང་ཞིག་ཀྱང་ཕུལ། དེ་
རེས་བསམ་སྡིངས་སུ་རྗེ་བཙུན་མ་སྤྲུལ་པའི་སྐུ་ཡེ་ཤེས་ལུས་ཅན་མ་དང་མཇལ་
ཞིང་། རྡོ་རྗེ་རྣལ་འབྱོར་མས་རྗེས་སུ་འཛིན་པའི་རྟེན་འབྲེལ་ཙམ་དུ་དར་



རྣམ་ཐར་མཚར་རྒྱན།
297
དཀརགྱི་སྐུ་ཆོས་མེ་ལོང་མ། སྡེ་པ་ལྷ་ས་པའི་ལག་བཟོའི་དབུ་རྒྱན་བྱ་སྒྲོ་མ།
རྒྱ་བཟོའི་དངུལ་གྱི་ཁ་ཊཾ་ག་རྩེ་ཁྲུ་གང་པ། སྐུ་རྒྱུན་རྣམ་གྲངས་འགའ་དང་།
ཇདར་གོས་སྤོས་ཆག་རྣམས་ཕུལ་བས་རྨི་ལྟས་བཟང་བ་ཙམ་བྱུང་ཞིང་། དེ་
ནས་གཞིས་ཀར་ཞབས་དྲུང་གི་དགུང་རྟའི་སྐེག་སེལ་བའི་ཚེ་དབང་གྲངས་མང་
བ་དང་། སྤྲོས་མེད་ཀྱི་དབང་ཁྲིད་སོགས་ཕུལ། རྭ་ལྔར་དཔོན་ས་ཡུམ་ཆེན་
མོའི་དྲུང་དུ་སྦྱོར་དྲུག་གི་དམིགས་པའི་གསལ་འདེབས་གཙོ་བོར་ཕུལ་ཞིང་།
ཚེ་དབང་ཡང་ལན་འགའ་ཡར་ཕུལ། སྨན་ཐང་པས་རྒྱལ་སྲིད་སྣ་བདུན་གྱི་
དབང་ཙག་ཡང་དེ་དུས་བྲིས། རྗེ་རྡོ་རྗེ་གདན་པའི་ཕྱག་གི་དུང་ཆོས་དང་།
མཁྱེན་རྩེ་བའི་ཕྱག་རིས་ཀྱི་དུར་ཁྲོད་བདག་པོའི་བྲིས་སྐུའི་གནང་སྦྱིན་ཡང་སྩལ་
ནས། སླར་ནང་པ་བཀྲ་ཤིས་གླིང་པ་ཡར་རྒྱབ་ནས་འབོད་མིར་གནང་བ་
བཞིན་དཔལ་སྡེ་ལ་བྱས་འབྲོག་བཙན་ཡུལ་ལ་བརྒྱུད་དེ་དཔལ་འབྱོར་རབ་
བརྟན་དུ་ཕྱིན། དེ་དུས་སྡེ་པ་དཔོན་ཆེན་པ་སྐུ་མཚམས་སེ་ལ་བཞུགས་འདུག་
པས་ཕེབས་བསུ་ལ་སྡེ་པ་རྒྱལ་བུའི་དྲུང་ནས་ཕེབས་བྱུང་ཞིང་། སྡེ་པ་དཔོན་
ཆེན་པའི་དྲུང་དང་མཇལ་དུས་མ་ན་ཧུའི་ལོ་གཅན་ཞིག་གི་ཕྱག་མཇལ་གནང་
བྱུང་། དེར་ཞག་འགའ་ངལ་བསོ་བྱས་ངེད་ཀྱིས་དཔལ་འབྱོར་རབ་བརྟན་རང་
དུ་སྤྲུལ་སྐུ་ཚེ་རྒྱལ་ངག་དབང་གཉེར་ནས་མཚམས་སེ་བྱས་ཙན་དན་གྱི་མཆོད་
རྟེན་གཟབ་བརྐོས་དང་། དེའི་ནང་བཞུགས་བཀོད་པའི་ཁ་ཏ་བགྱིས། སྡེ་པ་
སྐུ་ངོ་རྣམས་སྨོན་ལམ་ལ་བྱམས་པའི་གླིང་དུ་ཕེབས་སོང་། དེ་དུས་ངེད་རང་གི་
མདུན་སོ་གཅིག་བུད་བྱུང་པ་ལ་ཨོཾ་གསུམ་མ་མང་དུ་སྟོན་པའི་བྱིན་རླབས་སུ་
མཚོན་པའི་པཾ་ཡིག་གི་ལཉྫ་མདོག་དམར་སིང་བ་བྲིས་པ་འདྲ་བ་ཞིག་བྱུང་བ་



298
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དགས་ཆུང་ནང་སོའི་མོས་རྟེན་དུ་བྱིན། སྨོན་ལམ་གྲོལ་རྗེས་མཆོད་ཡོན་ཀུན་
གྱིས་དེ་ལོ་གྲྭ་ཕྱིར་ཕེབས་ཤིང་། ཚོགས་བྱེ་རྫིང་བའི་མཁན་པོས་གཙོ་མཛད་ལ་
ཡང་ནི་གུའི་ཁྲིད། ཁ་ཆེ་པཎ་ཆེན་ནས་རྒྱུད་པའི་བདེ་མཆོག་དཀར་པོའི་ཆོས་
སྐོར་རྣམས་ཕུལ། འདི་སྐབས་མེ་ལོང་དགོན་པ་ནས་ཆོས་རྗེ་བོང་བུ་སྐུ་སྐྱེ་བའི་
དྲུང་ཨ་པའི་བུ་ཆུང་ཕྱག་གཡོག་གནང་ནས་སྔར་གང་དུ་བརྩལ་ནའང་བསྟན་
ནས་ཞུ་ས་མ་རྙེད་པས་གསུང་། བདེ་མཆོག་བོང་ཞལ་ཅན་གྱི་དབང་གསན་པ་
ལ་ཞབས་ གཏད་ ཕེབས་བྱུང་བས་རྡུལ་ཚོན་ གྱི་དཀྱིལ་འཁོར་བཞེངས་ནས་
དབང་གཟབ་རྒྱས་སུ་ཕུལ་བས་དཔོན་སློབ་དགོངས་པར་འབྱོར་པ་བྱུང་ཞིང་།
གྲྭ་ཕྱིའི་རི་མོ་བ་མཁས་ཚོ་མེད་བསགས་པའི་རྒྱུད་སྡེ་ལྔའི་དཀྱིལ་འཁོར་རས་
གཞིའི་ཁྱོན་གཅིག་རང་ལ་གྲུབ་པའི་ཕལ་ཐོག་གཉིས་ཙམ་ཡོང་ངེས་པ་འདི་
བཞེངས། སྡེ་པ་དཔོན་ཆེན་པའི་དྲུང་གིས་བཀའ་བཀོད་གནང་ནས་རྗེ་བཙུན་
ཀུན་དགའ་མཆོག་གྲུབ་གྱི་སྨན་སྐུ་ཙན་དན་དང་བཟང་སྨན་འབའ་ཞིག་ལས་
གྲུབ་པའི་ཁྲི་རྒྱབ་ཁྲི་ཅོག་སོགས་ཆ་ཚང་དང་། བཀྲ་ཤིས་རྫས་བརྒྱད་ད་ལྟའི་
རྒྱུན་སྤྱོད་འདི་ཡང་དེ་དུས་ཀ་བཟོས། ལྷག་པར་ཙན་དན་གྱི་མཆོད་རྟེན་ལ་
བཅུ་གསུམ་འཁོར་ལོ་རྣམས་གསེར་ལྗང་བརྡུངས་ཁོ་ན་ལ་གཡུ་ཕྲས་སྤྲས་པའི་སྒོ་
རྒྱན་མ་དང་བཅས་པ་ཡང་ལེགས་པར་ཚར་རྗེས། སྡེ་པ་དཔོན་གཡོག་རྣམས་
འབྲོག་ཕྱོགས་ལ་དམག་ལ་ཐེལ་ཤུལ་དཔོན་ས་ལྕམ་དགུང་ལོ་བཅུ་གཉིས་བཞེས་
པ་དེ་བཤེགས་ཤིང་། དམག་ནས་འཁོར་རྗེས་སྟོན་དོལ་ལྷུན་གྲུབ་ལྷ་རྩེར་སྡེ་པ་
དཔོན་ཆེན་དྲུང་ཡང་གློ་བུར་དུ་སྐུ་ཚེའི་འཕེན་པ་རྫོགས་པ་ཞིག་བྱུང་བའི་དགུང་
ཞག་ཞེ་དགུ་མ་རྫོགས་བར་གདུང་གི་སྐུ་མདུན་དུ་བདག་རང་གཅིག་པུས་ཉིན་རེ་



རྣམ་ཐར་མཚར་རྒྱུན།
299
བཞིན་མི་འཁྲུགས་པའི་ཆོ་ག་ལྷོ་སྒོ་དང་བཅས་པ་ཚར་རེ་འཆག་མེད་བྱས།
དྲིན་སེམས་ལ་བཞག་པའི་ངན་སོང་གནས་འགེགས་ཀྱི་བསྔོ་བ་སྨོན་ལམ་སྙིང་
ནས་བཞར་བ་རང་བསྒྲུབས། དེར་དཔལ་འབྱོར་ཡང་ཆུ་མ་སྙོམས་པའི་རྣམ་
པས་ཁམས་དུབ་བཞིན་དུ་ཞབས་དྲུང་གདུང་བརྒྱུད་ཀྱི་བཀའ་ལུང་བཞིན་ཆུ་
ཤུལ་དུ་འོངས་ནས་ཡབ་ཡུམ་ཞལ་རྒྱས་དང་མཇལ། འཚོ་བྱེད་ཨ་ཏིག་གིས་
སྨན་དཔྱད་དང་། བ་དེ་ནས་ཆོས་རྗེ་རབ་འབྱམས་པ་དཔོན་སློབ་ཚོས་གཙོ་
མཛད་ལ་ནི་གུའི་ཁྲིད། མ་གཅིག་བཀའ་གསར་མའི་དབང་ལུང་རྫོགས་པར་
ཕུལ། དེ་དུས་ཆོས་རྗེའི་དྲུང་མནལ་གཏན་ནས་མེད་པའི་སྐུ་ཁམས་འདུས་པའི་
རྣམ་པ་ལ་དཔོན་སློབ་དམ་ཚིག་གཙང་བའི་རྟེན་འབྲེལ་གྱིས་ལེགས་པར་དངས།
དཔལ་འབྱོར་གྱི་ཁམས་ཀྱང་སོར་ཆུད་ནས་ཡར་ལམ་སྙུག་ལའི་རྟ་ལམ་དུ་སྡེ་པ་
སྐུ་ངོ་རྩེ་རྒྱས་ལ་དབང་བཀའ་འགའ་ཞིག་ཕུལ་ནས་སླར་ལྷ་མཐོངས་སུ་ཞག་
བཅག་མལ་བྱས། བཞའ་རི་ནས་ཆོས་རྗེ་གདན་ས་པའི་དྲུང་དང་ཡབ་སྲས་ཁུ་
དབོན་ལྷན་ཅིག་ལ་ཚེ་དབང་ལྷ་གུ་མ་གཅིག་བྱས་ནས་ས་དཀར་གྱི་གྲུ་ལ་བྱས།
རྩེར་གཟིམས་ཁང་ལ་བཀྲ་ཤིས་མངའ་གསོལ་གཟབ་རྒྱས་དང་། དེར་བྱུང་བའི་
རྙེད་པ་རྣམས་དཔལ་རི་བའི་ཚེས་དྲུག་མཆོད་ལ་སྦྱར་ནས། ཚུར་ལམ་གཞིས་
ཀར་དཔོན་སློབ་དྲུང་ ལོ་ དུས་ཀྱི་སྐུ་མཚམས་ ཞག་བདུན་མའི་བཅད་བྱས་
བཞུགས་པའི་དྲུང་དུ་ཤོག་གསུང་ནས་ ཕྱིར་མཇལ་ཙམ་དང་། ཚེ་སྒྲུབ་ཀྱི་
དམིགས་པའི་གནད་སྦྱོར་རེ་ཕུལ་ནས་འོངས། ཕྱིས་མཚམས་གང་ལ་ཡང་དེ་
དུས་རང་རྨི་ལྟས་ངོ་མཚར་ཆེ་བ་དང་ཡིད་ཆེས་པ་ཡང་བྱུང་གསུང་བའི་བཀའ་
ལུང་བྱུང་། རྭ་ལྔར་དཔོན་ས་ཡུམ་རིན་པོ་ཆེ་དང་མཇལ་ཙམ་བྱས་ནས་ཆོས་རྗེ་



300_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དཔལ་ཁང་པ་ཡང་བཀའ་ཆོས་འགའི་ཐུགས་བཞེད་ཡོད་པས་ཅིས་ཀྱང་འགྲོ་
གསུང་ནས་ལྷན་ཅིག་བྱང་ཕྱོགས་ལ་ཕེབས་ཞིང་། ཇོ་མ་དར་ཇོ་ནང་གི་སྒྲུབ་པ་
མོ་ཚན་ཅིག་བྱུང་བ་ལ་རྡོས་བརྡུངས་བཟློག་མཚམས། སླར་སྒྲུབ་པ་མོ་ཚན་ཆེ་
བ་རང་ཅིག་གི་ཀོ་བ་མ་བཏང་བར་བསྡུས་པ་ལ། གཙང་པོ་རང་ལ་རྒལ་ནས་
འཕྲད་དུ་སླེབ་བྱུང་བས་ཆོས་རྗེ་དཔལ་ཁང་པ་ཐུགས་ཧ་ལས་ཀྱི་མོས་དུངས་
མཛད་ཀྱི་སྣང་། དེར་ཆོས་ལུང་བྱང་རྩེར་བྱང་ནས་མེས་དབོན་རྣམས་ཀྱང་
ཕེབས་པ་དང་མཇལ་མཚམས། སླར་རྩེ་ལྔར་གོང་ནས་ཀྱི་སྐུ་རིམ་ལ་དྲུག་ཅུ་པ་
ཞིག་བགྱིས་གསུང་ནས་བསྒྲུབས་པས་ གཏོར་བཀྲ་ལེགས་པ་རང་བྱུང་ཞིང་།
དགེ་སློང་རིན་ཆེན་སྒྲེས་པོ་ཡང་དེ་ན་བཞུགས་ཡོད་པས་ཁོང་གིས་ངེད་ལ་རྨི་
ལྟས་བྱུང་བ་རྣམས་བཤད་དུས་བསྲུངས་མའི་འཁུ་ལྡོག་འདྲ་བའི་ཡིད་ཟ་སྐྱེ་བ་
བྱུང་། དེར་ངམ་རིངས་སུ་ཆོས་རྗེ་དཔལ་ཁང་པས་གཙོ་མཛད་གསུམ་པ་ཞིག་
ལ་ཤིན་ཏུ་འབྱུར་བའི་ལམ་འབྲས་རྫོགས་པར་བཤད་ནས། དེའི་གཏང་རག་ལ་
གཏོར་སྒྲུབ་བསྐང་གསོ་བྱས་པའི་ནུབ་སྤོས་ཀྱི་མེ་སྣ་ཕྲ་མོ་ལ་བརྟེན་པའི་གཏོར་
ཁེབས་ཀྱི་རས་ཀུན་བསྲེགས་པ་ཞིག་བྱུང་བས་ཀྱང་སྔར་བཞིན་བག་ཚ་དང་
བཅས་ཤར་ཕྱོགས་ལ་འོངས་པས། བྱ་རོག་གིས་རྒྱུན་གཏོར་མི་ཟ་བ་སོགས་མི་
ཤིས་པའི་མཚན་མ་རང་བྱུང་ཞིང་། དགེ་སློང་རིན་ཆེན་པ་ཡང་བཅུ་བདུན་
མཆོད་སྟེངས་སུ་ཆོས་ལུང་བྱང་རྩེའི་ཞལ་སེར་མར་ཕྱོགས་བཅུ་དུས་གསུམ་མ་
ལན་གསུམ་བཏུད་ནས་བདེན་པའི་ངང་ལ་གཤེགས་ཟེར། དེར་ངེད་པ་ནམས་
པད་ཚལ་དུ་སླེབ་འཕྲལ་ཇ་དཀར་ཡོལ་དུ་བླུག་ཙམ་ལ་ཨ་དྲུང་ཚེ་བརྟན་གོང་
ནས་ལྷུང་ཟེར་འབོད་དུ་གནང་བྱུང་བའི་སྐད་ཆ་རྣ་བར་ཐོས་འཕྲལ་ཇ་འཐུང་



རྣམ་ཐར་མཚར་རྒྱུན།
301
འཕྲོཡང་བཞག གཞིས་ཀ་དང་། རྒྱལ་རྩེ་ནས་འབོད་མི་ཡོད་པ་ས་སར་ཞུ་
ཡིག་དང་བཅས་བཟློག་ནས། ངེད་རང་དཔོན་སློབ་ཉུང་བསྡུས་ཀྱིས་རྟ་ཤར་
བྱས་ཕྱིན་པས་འཇད་བསྲུངས་མོ་ན་བཞུགས་འདུག་པས་མཇལ་དུས། ཧ་ཅང་
གི་སྐུ་དུབ་པ་ཡང་མི་འདུག་པས་ངེད་བསུ་བ་ལ་ཡང་ཕེབས་བྱུང་ཞིང་། དེའི་
གནངས་འོད་ལི་བྱས་ནས་ལྷ་དབང་རྩེར་སྤྱན་དྲངས་རྗེས་ཚེས་ལྔ་ལ་གཤེགས།
དེར་མི་ངན་གྱིས་དཀྲུགས་པའི་ལྷ་ས་རྫོང་པ་ལ་དབུ་མནའ་ཁྱད་བསད་ཀྱི་བཀའ་
སྐྱོན་ལ་ཐུགས་རྩེ་གཏད་ངོས། བརྗོད་འདོགས་བློ་འདས་ཀྱི་དམ་འགལ་རང་
གནང་བའི་དམིགས་སྟོད་བྱུང་ཞིང་། གོང་ནས་དེ་ཀུན་ལ་ཡང་སྐུ་ཚིགས་སྡིག་
གིས་འདས་པའི་བཀའ་དྲིན་ལྷག་པར་ཆུང་བ་བྱུང་སོང་རྗེས། ངེད་ཀྱི་ཇོ་ནང་
རང་དུ་འོངས་འཕྲལ་རྐྱེན་གྱིས་ཡིད་རྨུས་ཕྱུང་བའི་ཚེ་བློས་བཏང་གི་ཚེ་དང་སྒྲུབ་
པ་སྙོམས་པ་ཞིག་ཇོ་ནང་རང་དུ་བྱེད་བསམ་པ་ཤར་ནས། ཁྲི་ཁང་སོགས་སུ་
ཡང་ཚུལ་དེ་རང་ལག་བྲིས་སུ་ཁྱོན་པ་ཕུལ། དེར་རྨི་ལམ་དུ་ཛོ་ཀི་གདོང་ནག་པོ་
བྱས་པའི་མིག་རྩ་དམར་ཤིག་ཤིག་པ་ཅིག་ གིས་ངེད་ལ་ཁྱོད་རང་ལྟོས་ཅིག
ཤིང་ལོ་སེར་ཙམ་དུས་བརྟགས་ཡོང་ཟེར་བ་བྱུང་བ་ཀུན་ལ་སྨྲས་ཤིང་། གོང་
ནས་ཀྱི་མཚན་བྱང་གི་ཡོན་རྣམས་ངམ་རིངས་ཆོས་སྡེར་འབུལ་ཡིག་ནང་ལྟར་
རྩིས་སྤྲོས་བྱས། དེར་ཇོ་ནང་དུ་བྱང་ནས་བདག་པོ་ཆེན་པོའི་དྲུང་དང་གོང་
ནས་ཀུན་དགའ་རིན་ཆེན་པ་ཡང་ཕེབས་བྱུང་ཞིང་། སྐུ་མཆེད་རྣམ་གཉིས་
ཤིན་ཏུ་སྐུ་ན་ཕྲ་བ་ཡིན་ཀྱང་། ཡབ་ཀྱི་ཕྱི་ཐག་བསྐྱངས་པའི་གནང་སྒོ་ཡ་མཚན་
བློས་དཔག་པར་མི་དཔོགས་པའི་ཡིད་བསོ་ཡང་དག་གིས་བཀའ་དྲིན་འཁོར་
མར་བསྐྱངས་ཞིང་། ད་རེས་ཀྱང་ཐུགས་ནས་བཞར་བའི་བསླབ་སྟོན་ཡང་དག་



302
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གནང་། དེར་ཟླ་བ་བརྒྱད་པའི་ཚེས་དྲུག་ལ་ལྷ་དབང་རྩེར་གོང་ནས་ཀྱི་ཡུར་
བཞུ་བ་མ་སོང་གསུང་བས། ལམ་འབྲས་ཞིག་གྲྭ་ཚང་ཆེན་མོའི་མཁན་སློབ་
དྲག་བསྡུས་ལ་འཆད་པའི་སྒང་ཡིན་པས་རྒྱུ་དབང་ཚར་འཕྲལ་ ཕྱིན་ནས་མི་
འཁྲུགས་པ་ལ་བརྟེན་པའི་བསྲེག་ཆོག་བྱས་ནས་ཡོངས། སླར་ལམ་འབྲས་གྲོལ་
རྗེས་ཟླ་བ་དགུ་པའི་ཚེས་བཅོ་ལྔ་ལ་ངམ་རིང་ནས་བདག་པོ་ཆེན་པོའི་དྲུང་
བསྙུང་ནས་འབོད་མི་སྐུ་ཞང་ཉིང་དཀར་བ་བྱུང་འཕྲལ་ཕྱིན། བཅུ་བདུན་ལ་
མཇལ་བའི་ཟླ་བ་བཅུ་པའི་ཚེས་གསུམ་ལ་སྐུ་ཚེའི་འཕེན་པ་བཏང་བ་ཞིག་བྱུང་
སོང་། དེར་དགུང་ཞག་བར་ཀུན་རིག་གི་ཆོ་ག་ལྷོ་སྒོ་འཆག་མེད་བསྒྲུབས་ཤིང་།
ས་གཡོབའི་ཉེན་ལྷག་པར་ཆེ་བ་བྱུང་ཡང་བླ་མ་དཀོན་མཆོག་གི་ཐུགས་རྗེས་སྲོག་
མ་ཆད་ཙམ་བྱུང་། དེ་ནས་དགུན་ཆོས་སྟེང་སུ་གྲྭ་ཚང་ཆེན་མོ་བ་དཔོན་སློབ་
རྣམས་ཇོ་ནང་དུ་གདན་དྲངས་ནས་ཕོགས་འབུལ་རྒྱུན་དང་ཁྱད་པར་གྱི་ཐུག་
ཚུལ་མང་ཇ་སོགས་གང་ཐོན་གྱིས་དགེ་འདུན་ལ་ཚོགས་སོག་བྱས། དགེ་འདུན་
གསུམ་བརྒྱ་ཟིན་ཙམ་བྱུང་བ་ལ་བཀའ་གདམས་གླེགས་བམ་ཕ་ཆོས་བུ་ཆོས་ཚང་
བ་ཐིག་ལེའི་སྒོམ་ཁྲིད་དབང་དང་བཅས་པ་དང་། ཇོ་ནང་རང་གི་དགུན་ཁྲིད་
རྒྱུན་ལྡན་གྱི་ཁུར་ལེན་ཡང་ཚར་རྗེས། ཤར་ལམ་མགྱོགས་སྤྱོད་བྱས་ནས་རྒྱལ་
རྩེར་ཕྱིན། སྡེ་པའི་དྲུང་སྐུ་ཁམས་དུབ་པ་རང་འདུག་པ་ལ་ཚེ་དབང་གྲངས་
བཏབམང་བ་དང་། གཏོར་བཟློག་སོགས་སྒོ་དུ་མས་ད་རེས་བསྙུང་བ་དྭངས་
བསྐྱེད་ཡོད་པ་བྱུང་སྐབས། ཆོས་སྡེར་མཁན་རིན་པོ་ཆེའི་སྐུ་གདུང་གཤེད་
དམར་ལ་བརྟེན་པའི་འོད་བཞུར་ཕུལ། ནང་རྟེན་བྱམས་པའི་སྐུ་ལ་རྒྱུར་གསེར་
ཞོ་བཞི་བཅུ། དཔལ་འབྱོར་གྱི་གཅིག་དང་ཞེ་གཅིག་ཕུལ་ནས། པ་ནམས་སུ་



རྣམ་ཐར་མཚར་རྒྱན།
303
དཔོན་ས་ཨ་ཁྲིད་ཀྱི་མཚན་བྱང་བསྲེག་པའི་ཆོ་ག་ལམ་སྟོན་བྱས། གཞིས་ཀར་
ཞབས་དྲུང་དུ་དོ་ཧ་སྐོར་གསུམ་གྱི་རྣམ་བཤད་པར་ཕུ་བ་བློ་གྲོས་སེང་གེའི་
ཊིཀྐའི་སྟེང་ནས་ཞིབ་བཤད་དང་། རྗེ་མཁྱེན་བརྩེ་རྩོམ་ཡིག་ཞལ་ལེན་གནང་
བའི་བསྙེལ་ཐོ་གཟབ་རྒྱས་ཀྱང་འབྲི་བ་མཛད་ཅིང་། རྒྱལ་བའི་སྐྱེས་རབས་
དཔག་བསམ་འཁྲི་ཤིང་གི་མདོ་བཀོད་གཟབ་བྲིས་རྣམས་ལ་རབ་གནས་ལེགས་
པར་བསྒྲུབས་གསུང་བའི་བཀའ་ལུང་ལྟར་ཆོ་ག་མཐར་ཕྱིན་བགྱིས་ནས་སྟག་
ལུང་ལ་ཕྱིན། ས་ག་ཟླ་བའི་བཅུ་བདུན་དུས་ཆེན་ལ་སྟག་ལུང་གི་ཆོས་གྲྭར་སླེབ།
ཟླ་བ་དེའི་གནམ་གང་ལ་རྗེ་ཟླ་བ་མགོན་པོ་རྨི་ལམ་དུ་ལྷག་པར་གསལ་བར་བྱུང་
བས་རྐྱེན་བྱས་ནས། མོས་དུངས་གློ་བུར་བ་འདྲ་བས་བློ་བསྐུལ་ཏེ། དགེ་
འདུན་གཞིར་བཞུགས་དཔུས་སྒྲུགས་དངོས་གཙང་རང་རྒྱ་དང་། ཆོས་ཕུག་
དབོན་ཆེན། ནང་སོ་གྲོ་ལུང་པ། ཆོས་རྗེ་རིག་འཛིན་པ་སོགས་རང་རེའི་རྒྱུན་
སྡེ་བརྒྱད་ཙམ་ལ་དབང་བསྐུར་རྡོ་རྗེ་ཕྲེང་བ་གཟབ་རྒྱས་རང་ཞིག་བྱས་ཤིང་།
དེ་དུས་གཙོ་བོར་དཀྱིལ་འཁོར་གང་དང་གང་གི་གཙོ་བོ་བླ་མར་གསལ་ལྷག་པར་
བཏབ་པའི་དབང་ལེན་པ་རང་ལ་ནན་ཆགས་ལྷུར་ལེན་པའི་རང་གདངས་བློ་ལ་
འགག་མེད་ཤར་བ་ཅིག་བྱུང་བ་རྗེས་སུ་བསམས་པས། དེའི་གནམ་གང་ལ་རྗེ་
རབ་གསལ་ཟླ་མགོན་པ་གཤེགས་པར་འདུག་པ་ལ། དུས་ཟིངས་པས་ངེད་ལ་
ལོན་ཆ་སོགས་མ་ཐེངས་པ་ཡིན་ཚོད་དུ་འདུག་པ་ལ། བསམ་དུས་མཆོག་གི་རྡོ་
རྗེ་སློབ་དཔོན་བཀའ་དྲིན་ཅན་དེའི་དགུང་ཞག་མ་རྫོགས་བར་ཉིན་རེ་བཞིན་
རང་དབང་བཞི་ལེན་པ་དང་
། སྣོད་ལྡན་གཞན་ལ་ཡང་དབང་བསྐུར་བའི་
འགྲོ་ཕན་ངང་གི་བླ་མའི་དགོངས་པ་རྫོགས་པ་སྐལ་པ་ཆེ་འདུག་སྙམ་པ་རྗེས་ལ་



304
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་ཡིད་ལ་ཡང་ཡང་བྱུང་ངོ་། ། སྟག་ལུང་སྤྲུལ་པའི་སྐུ་ཆེན་པོས་གཙོ་མཛད་
སྐུ་མཆེད་རྣམ་གཉིས་དང་ཚོགས་པ་རགས་བསྡུས་ལ་ཡང་དགོན་པའི་རི་ཆོས་
སྐོར་དང་བདེ་མཆོག་སྙན་བརྒྱུད་ཀྱི་དབང་ལུང་ཁྲིད་རྣམས་ཕུལ་ཞིང་། ལྕང་
ལུང་ནས་རྗེ་དབོན་གདན་ས་པ་ཐེག་ཆེན་ཆོས་རྒྱལ་ནས་བརྒྱུད་པའི་ལྕང་ལུང་པ་
རང་གི་ཕ་ཆོས་སུ་གྱུར་པའི་ལམ་འབྲས་གསན་པ་ལ་རྐང་གཏད་དཔོན་སློབ་དྲག་
བསྡུས་འགའ་ཞིག་བྱོན་བྱུང་པ་ལ། བསྟན་པའི་རྒྱུན་ལ་བསམ་ནས་དཔལ་ལྡན་
བླ་མ་དམ་པའི་ཕྱག་བཞེས་ཇི་ལྟ་བ་ལ་ངོར་པའི་འདྲེས་མ་ཤོར་བ་བྱས་པའི་ལམ་
རྫོགས་པར་བཤད་དུས། སྟག་ལུང་སྤྲུལ་པའི་སྐུ་ཆེན་པོས་ཀྱང་གསན། དེ་
སྐབས་ཟླ་བ་བྱུང་ངོ་ཅོག་གི་ཉེར་དགུ་ལ་དྲུག་ཅུ་པ་རེ་རྒྱུན་ལྡན་ཡོད་པའི་བདུན་
པའི་ཉེར་དགུའི་དྲུག་ཅུ་པའི་ནུབ་རྩུབ་འགྱུར་བསམ་གྱིས་མི་ཁྱབ་པ་བྱུང་བ་ཕྱིས་
སྐུ་རིམ་དམིགས་སུ་མོན་པའི་དགེ་བལྟས་སུ་མངོན་པ་བྱུང་ཞིང་། གཞིས་ཀ་
ནས་དངུལ་སྐུའི་སྐུ་འདྲ་དྲན་པའི་གསལ་འདེབས་སུ་མཚན་ཐོགས་པ་དེའི་རབ་
གནས་ཀྱང་སྟག་ལུང་རང་དུ་ཞུར་གནས་བྱུང་བ་བཞིན་བསྒྲུབས། སྟག་ལུང་དུ་
ཡོད་རིན་ཞབས་དྲུང་སྐྱོར་མོ་ལུང་གིས་འབོད་མི་བྲག་ཁ་ནས་གནང་བ་དང་།
དེ་བཞིན་དུ་གོང་དཀར། བྲག་དཀར། ཡར་རྒྱབ་སོགས་ཐ་དད་ནས་བསྟུད་
མར་བྱུང་ཡང་ཁས་ལེན་ཙམ་ཡང་མེད་པའི་སྣེ་ཆ་རང་ལ་བཞག་རྗེས། ལྷུན་
གྲུབ་རྫོང་དུ་སྤྲུལ་པའི་སྐུ་རིན་པོ་ཆེ་རྣམ་པའི་ཡབ་སྡེ་པའི་དྲུང་ལྔ་པའི་གནས་ལ་
ཐུགས་དབྱིངས་ཕྱོགས་པའི་སྤྱན་སྔར་ཡུལ་མཆོག་དམ་པའི་བསྐྱེད་རྩ་གནང་
བས་མོས་དུངས་ཀྱིས་ཕྱིན་ནས་མཇལ་འཕྲད་དང་། དབང་བསྐུར་གྱི་གཤེས་
སྐྱེལ་མཚོན་པར་བྱས་ཞག་གསུམ་ཙམ་བསྡད་ནས་སླར་ལོག་པས། དེ་འཕྲལ་



རྣམ་ཐར་མཚར་རྒྱུན།
305
རང་སྐུ་ཚེའི་འདུ་བྱེད་བཏང་པའི་ཚོགས་དབུ་ཡང་སྐུ་མཆེད་རྣམ་པའི་བཀའ་མ་
ཕྱོགས་པར་བྱས། དེ་དུས་སྐུ་འབུམ་ཐང་གི་དབུས་སུ་བསྔོ་བའི་སྐབས་འབུམ་
པ་གནང་བ་ལ་ཞབས་དྲུང་སྤྲུལ་པའི་སྐུ་ཆེན་པོ་རང་གི་གཙོ་མཛད་ཞལ་ངོ་ལྔ་
ཕེབསནས་ཚོགས་ཀྱི་ས་བརྗེན་བསྲང་ཁའི་གཞི་དེར་ཕྱག་གདན་ཙམ་ཡང་མི་
གནང་བར་དབུ་དཔྲལ་པ་ངན་ལ་གཏུགས་པའི་ ཕྱག་མཛད་པ་མཐོང་བས།
དཔོན་ཁྲོ་རྒྱལ་འབུམ་ཞེ་ནས་ཧ་ལས་པའི་བློ་འདས་ཀྱི་དད་མོས་སྐྱེས་པ་བྱུང་
འདུག སྟག་ལུང་ནས་སླར་ལོག་ཡོང་དུས་ལམ་འུ་ཡུག་ལ་བྱས་གཞིས་ཀར་སླེབ་
པས་ཞབས་དྲུང་ཁུ་དབོན་ནི་གང་ཡང་མ་བཞུགས་འདུག ཁྲ་མ་ནས་ཀྱིས་
ཕེབས་བསུ་གཞི་ལེན་ཡང་དག་གནང་ཞིང་། ཞག་གཉིས་ནས་པ་ནམས་ནས་
ཁུ་དབོན་མགྱོགས་བཤད་གནང་ནས་ཕེབས་པ་དང་མཇལ་བྱས་རྗེས། ཚོགས་
པའི་མཁན་པོའི་བཀོད་ཇ་ཞུ་བ་ལ་ཆོས་རྗེ་ཀུན་བཟང་རྒྱལ་པོ་དང་འབེར་ནག་
གཉིས་བརྫངས་ཤིང་། ཆོས་ལུང་ནས་དབོན་ཆེན་པས་མཁན་རིན་པོ་ཆེའི་
དགོངས་རྫོགས་བསྔོ་རྟེན་དུ་འཇམ་དབྱངས་རྒྱ་སྐུ། དངུལ་རྒྱན། དངུལ་ཏི།
རྡོ་རྗེ་བསང་ལམ་མའི་བླ་བྲེ། དིང་ཕོན། རྟེན་ཁེབས་བཟང་བསྒྲིགས། ཐུབ་
པ་གནས་བཅུ་རྣམས་བྱུང་བའི་གནས་བཅུ་དེ་གྲྭ་ཚང་ཆེན་མོར་ཕུལ། དངུལ་
བཅད་རྣམས་ནས་སུ་བསྒྱུར་ནས་དགེ་བའི་དམིགས་ཐེས་སུ་བཞག་ནས། རྭ་
ལྔར་དབོན་ས་ཡུམ་ཆེན་མོའི་དྲུང་དུ་མཇལ་བའི་རྗེས་མཐའ་རང་ལ་ཕྱིན་དགྱེས་
དགྱེས་སྔར་དང་མི་འདྲ་བ་རང་གནང་། དབུའི་གཙུག་གི་ལྷས་མ་རིང་བ་ཞིག་
གཅོད་པ་མཛད་ནས་སྐྲ་འདི་བཞར་སེར་ཚུགས་ཅིག་འཆི་ཁར་བྱེད་རང་བསམ་
ཡང་བྱེད་དབང་མ་བྱུང་པས་ལུས་མ་སྒྱུར་ཡང་སེམས་སྒྱུར་ནས་ཕྱི་མ་ལྷ་ཆོས་ཀྱི་



306
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྐལ་བ་ཡོད་ཙམ་གྱི་སྨོན་ལམ་འདེབས་གསུང་བ་བྱུང་བས། ངེད་རང་མིག་
ནས་འཆི་མ་ཤོར། སྐུ་མདུན་རིན་མོ་ཆེ་ངེས་པའི་དོན་དུ་ནི་རྗེ་རྡོ་རྗེ་གདན་པ་
ཆེན་པོ་དེ་ཉིད་ཀྱི་སྐུ་ལས་སྐྲུན་པར་འདུག རྣམ་པ་གྲགས་ཚོད་དབོན་སྲས་ལྷ་
དབང་ཀུན་དགའི་སྲས་མོར་བརྟགས་པ་དེ་ཡིན་ཅིང་། གང་ནའང་མངལ་སྐྱེས་
ཀྱི་མཁའ་འགྲོ་མ་དངོས་ལགས་དུས་ཐ་སྙད་སེར་ཚུགས་འདྲ་བ་ལ་ཅི་ལྟོས་ཡིན།
བདག་ལ་མཁོས་གང་ཡོད་ཀྱི་སྒོ་ནས་འདི་དང་ཚེ་རབས་དུ་མའི་སྨོན་ལམ་
འདེབས་ཞུས་ཡོངས་དུས་ཀྱང་སྔ་སོར་ངེད་རང་གིས་ཕུལ་བའི་ཇ་སིག་སྔ་རྟིང་
གཉིས་ཙམ་ཡང་བེད་སྤྱོད་གཏན་ནས་མ་གནང་བར་དེས་གཙོས་པའི་འབུལ་བ་
རྣམ་གྲངས་འགའ་ཞིག་མཛད། ངེད་ཀྱི་ལག་པ་ལ་ཕྱག་གིས་བཟུང་ནས་ཐུགས་
ཀྱི་མི་བརྙེལ་བ་ཞུ་ཞུ་གསུང་བའི་བཀའ་ནན་ཀྱང་འབྱོན་པའི་ཡིད་ལྷག་པར་ཕྲེང་
བའི་ངང་ནས་ལམ་བསྲངས། ལྷ་རྩེར་གོང་ནས་སྐུ་མཆེད་རྣམ་པ་གཉིས་ཀྱི་སྔོ་
ལོ་བདག་པོ་ཆེན་པོས་བཀའ་སྐྱོན་དོས་དྲག་ཕབ་དུས་སེམས་གསོ་དང་གང་ཕན་
གནང་བའི་དྲིན་བསོབ་ཏུ་འབུལ་བའི་བརྡ་མཚོན་འཇམ་དབྱངས་སྨྲ་སེང་མ་ན་
ཧུའི་སེང་གེ་ལ་དངུལ་གྱི་སྐུ་རྒྱ་ནག་གི་བཟོ་ཁྱད་མཚར་ཆེ་བ་དང་། གཡང་ཏྲེའུ་
དཀར་པོའི་སྤོས་འཛིན་འབྲུག་གཟུགས་ཡ་མཚན་ཆེས་ཆེ་བ་སོགས་འབུལ་བ་
དངོས་གང་དག་འགའ་ཡིད་ཀྱིས་ལོངས་པར་ཕྱག་ཏུ་ཕུལ་ནས། ཆུ་བརྒལ་སྨོན་
འགྲོ་དང་ཆོས་ལུང་བྱང་རྩེར་ཞག་ཅག་མལ་ཙམ་བྱས་རྗེས། སླར་རྩེ་ལྔ་གདོང་
ཁ་བརྒྱུད་ནས་ཇོ་ནང་དུ་དགུན་ཁྲིད་གཏིང་སྐྱེས་ནས་ཆོས་མཛད་མ་ཀུན་དགའ་
ལྷ་སྒྲོན་མས་དབུས་མཛད་ལ་བཙུགས་པའི་དམ་པོའི་སྐབས་རྒྱལ་རྩེ་ནས་སྡེ་པའི་
སྐུ་ཁམས་མ་བདེ་བས་འབོད་མི་རིམ་ཅན་བྱུང་ཡང་། སྒྲུབ་སྡེ་རྣམ་པས་དུད་



རྣམ་ཐར་མཚར་རྒྱུན།
307
མོའི་ཤོལ་འདེབས་དོས་དྲག་པས་ཆོས་བཅོག་མ་ནུས་པར་མ་སླེབ་པར་སྡེ་པ་སྐུ་
ཚེའི་འཕེན་པ་བསྡུས་པ་ཞིག་བྱུང་འདུག་ཅིང་། དེར་ཆོས་རྗེ་སྐུ་སྐྱེ་པ་སྐུ་རྐྱང་ལ་
རྡོར་ཕྲེང་ཕུལ་བ་དང་ཁྲིད་བཤམ་རྫོགས་ནས་རྒྱལ་རྩེར་སྡེ་བའི་དགོངས་རྫོགས་
དབུ་ལ་སླར་ཡང་འབོད་མི་བྱུང་ནས་ཤར་ཕྱོགས་ལ་ཕྱིན་སྐབས། ར་ལྔར་ཡུམ་
ཆེན་མོ་ཆོས་དབྱིངས་སུ་ཕེབས་པའི་ཐུགས་དམ་འདོགས་འབུལ་མི་དང་། སྟག་
ལུང་སྣ་དཀར་ནས་ཆོས་རྗེ་བྲག་ཐོག་པ་སྙུང་བ་ལ་འབོད་མི་བྱུང་ཡང་དུས་ཐུག་
པས་མ་སླེབ། རྒྱལ་རྩེའི་ཆོས་སྡེར་ཚོགས་དབུ་བསྒྲུབས་རྗེས་ར་ལྔར་ཡུམ་ཆེན་
མོའི་མཚན་བྱང་གཞུ་བ་ལ་འོངས་ནས་འོད་ཞུར་ཕུལ་རྗེས། གཞིས་ཀར་ཞབས་
དྲུང་དུ་གཤེད་དམར་ལྷ་ལྔའི་དབང་སྔོན་དུ་སོང་བའི་སྤྲོས་མེད་ཀྱི་ཟབ་ཁྲིད་
འཇེན་པར་བསན་ཞིང་། འབྲུག་ལོའི་སྐབས་ཚེ་ཀྲིད་གསན་དུས་བཞིན་བརྙེལ་
ཐོ་ཡང་འདེབས་པ་གནང་ནས་རྨུ་རྣམ་སྲས་གླིང་བར་སྐྱེལ་ཐུང་གནང་སྟེ་པ་
ནམས་སུ་དཔོན་ས་མ་ཕམ་པའི་སྐྲ་སིལ། མཚན་མ་ཕམ་ཆོས་ཀྱི་སྒྲོན་མར་
གསོལ་ཞིང་། དེ་ནས་བསམ་སྡིངས་སུ་གདན་སའི་ཐ་སྙད་དང་། ཡང་དགོན་
མགོན་ཁང་དུ་ཕྱག་དྲུག་པའི་བྲིས་སྐུ་ཐོག་ཚད། མདའ་དར་བཅུ། ཁྲབ་རྨོག་
གྲི་གསུམ། གཏོར་གུར་གསེར་མ། སྟག་གཟིག་གུང་གསུམ་གྱི་པགས་པ།
ཕྱག་མཚན། རུས་རྒྱུན། ཁྲ་མ་ནས་ཀྱི་རྟེན་ཐུགས་ཆེན་མོ་རྣམས་ཕུལ་རྗེས་ཁྲི་
ཁང་བརྒྱུད་ནོར་བུ་གླིང་དུ་སླེབ་ནས། སྔོ་སེར་མདོག་ཅན་དུ་འཕྲོ་ལུས་པའི་རྡོ་
ཕྲེང་དྲུང་ནས་དོན་རྡོར་བས་དབུ་མཛད་ལ་བཙུགས་ཤིང་། པཎ་ཆེན་རིན་པོ་
ཆེའི་གཟིམས་ཁང་བཀྲ་ཤིས་བརྩེགས་པར་རྒྱ་ལི་བརྒྱ་དང་ལྔ་བཅུ་ཞལ་གསེར་
ལེགས་པར་སྦྲན་ནས་ཕུལ་ཞིང་། ཚོགས་སུ་རས་ཡུག་བརྒྱ་དང་བརྒྱད་ཀྱི་



308 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འགྱེད་བསྒྲུབས། ཕྲེང་བ་གྲོལ་རྗེས་རྗེ་འབུམ་པའི་སྐུ་འདྲའི་རབ་གནས་ལ་ཕྱིན་
ནས་ཚོགས་སུ་པཎ་ཆེན་གྱི་རྣམ་ཐར་ཆེན་མོའི་དབུ་ཞབས་མཚོན་རེ་དང་།
བར་གྱི་ཆོས་འཁོར་སྐོར་བའི་སྐབས་ཚང་བར་སྒྲགས་པ་ཕྱིས་ཁྱི་ལོ་ལ་ཆོས་རྒྱ་ཆེ་
སྤངས་མཐོ་བར་ཆད་མེད་པར་མཐར་ཕྱིན་པའི་རྟེན་འབྲེལ་སྒྲིག་ཕྱོགས་སུ་སོང་
འདུག་ཅིང་། དེ་དུས་ཆོས་རྗེ་རིན་ལེགས་པས་ཕུལ་བའི་དོན་ཡོད་གྲུབ་པའི་ལི་
སྐུ་འཁྲུ་གང་པ་ཅིག་གི་མགུལ་དུ་རྒྱ་གཡུ་ཆེན་མོ་ཞིག་བཏགས་ནས་ཐེལ་འབྱར་
བྱས་ཤངས་པ་གྲྭ་ཚང་དུ་བཞག་ཡོད། སླར་བསམ་འཕེལ་བརྒྱུད་སྤོས་ཁང་དུ་
གཞི་བྱས་ཀྱི་མཁན་སྒོ་གཉིས་ཚོགས་པ་དང་བཅས་པས་བསུ་བའི་བཀོད་པ་རྣམ་
གྲངས་མང་པོ་དང་བཅས་རྗེས་སེམས་དཔའ་ཆེན་པོའི་སྤུར་བཞུ་སར་ཞག་བཞི་
བསྡད། ཚོགས་སུ་མང་ཇ་དར་འགྱེད་ཕུན་སུམ་ཚོགས་པ་བསྒྲུབས་ནས་ཆོས་
སྡེརམཁན་རིན་པོ་ཆེའི་ནང་རྟེན་རྒྱལ་བ་བྱམས་པའི་སྐུའི་རབ་གནས་ལ་ཕྱིན།
སྔར་སྤུར་བཞུའི་སྐབས་དེར་ཚོགས་པ་ལ་མང་ཇ་རས་ཡུག་དར་གྱི་འགྱེད་བྱས་པ་
ལྟར་རབ་སྟོན་ཆ་མཚུངས། སླར་མངོན་དགར་སྡེ་པ་སྐུ་མཆེད་རྣམ་པ་གསུམ།
དབུ་མཛད་ཆེན་མོས་གཙོ་མཛད་དབང་ཆ་གཅིག་ལ་རྡོ་ཕྲེང་གཟབ་རྒྱས་གྲོལ།
དབྱར་གནས་རིང་དབུ་མཛད་ཆེན་མོས་དབུ་མཛད་ཚོགས་པ་རྣམས་ལ་སླར་རྡོ་
ཕྲེང་ཚར་ཅིག་བྱས་རྗེས། མཁན་རིན་པོ་ཆེའི་དགོངས་པ་རྫོགས་ཆེད་བླ་མེད་
ཀྱི་སྔགས་སྐུ་འབའ་ཞིག་བའི་གསེར་ཐང་བཅུ་བདུན་འབྲི་བ་དང་། སྐུ་འདྲ་སྐུ་
ཚད་མ་བཞེངས་པའི་ཁ་བཀོད་བྱས་ནས། ཡར་འབྲོག་ཕྱོགས་སུ་སྡེ་པ་བསྟན་
འཛིན་པའི་འབོད་མི་གནང་ཐོག་ཕྱིན། རྣམ་རྒྱལ་རྫོང་དུ་རྗེ་བཙུན་སྐུ་སྐྱེ་མའི་
ཞབས་ཕྱིར་སྡེ་པ་སྐུ་མཆེད་བཏགས་པའི་དྲག་བསྡུས་ལ་དབང་རྡོ་ཕྲེང་། ནི་



རྣམ་ཐར་མཚར་རྒྱུན།
309
གུའི་ཁྲིད་སོགས་ཟླ་ཆོས་གཅིག་ཕུལ་ནས་སླར་ལོག་མཚམས། ཧོར་ཟླ་བརྒྱད་
པའི་ཚེས་བཅུའི་འགྲུབ་སྦྱོར་དགེ་བ་ལ་ཆོས་སྡེ་ཆེན་པོ་དཔལ་འཁོར་བདེ་ཆེན་གྱི་
ཆོས་ཁྲིར་མངའ་གསོལ་གནང་བའི་བཀྲ་ཤིས་ཞལ་གྲོ་གནང་རྗེས། གནས་རྙིང་
དུརྗེ་རིན་པོ་ཆེ་ཡབ་སྲས་སྐུ་ངོ་མཐའ་རྒྱས་ལ་དབང་རྡོ་ཕྲེང་། ནི་གུའི་ཁྲིད།
རྒྱུད་སྡེ་ལྔའི་དབང་སོགས་ཤངས་ཆོས་ཚང་མ། ཡང་ཕུར་རྣམས་ཕུལ་ནས།
རྒྱལ་རྩེར་སྡེ་པ་རིན་པོ་ཆེའི་ནང་རྟེན་ཐུབ་པ་མཐོང་བ་དོན་ལྡན་གྱི་རབ་གནས་
བྱས། ཆོས་ལུང་བྱང་རྩེར་ཕྱིར་དུས་རྣལ་འབྱོར་མ་བྱིན་རླབས་ཅན་དེ་སླེབ་
གདོང་ན་ཕེབས་འདུག་ཅིང་། ཟླ་བ་བཅུ་པའི་ཚེས་པ་བཅུ་གཉིས་ཡབ་རིན་པོ་
ཚེའི་དུས་ཆེན་སྟེངས་སུ་མཆོད་རྟེན་ཆེན་མོའི་བརྩིགས་གཞིའི་འགྲམ་གཏིངས་
ཞིང་། ལྟེ་བའི་གཞི་ལ་རིན་ཆེན་ཟངས་ཀྱི་ཟ་མ་ཏོག་ཏུ་ཡུམ་རིན་མོ་ཆེའི་སྐུ་
གདུང་ལས་བསྒྲུབས་པའི་རུས་རྒྱན་དང་། ཐུགས་རང་བྱོན་ཨོ་གསུམ་མས་སྐོར་
བའི་འདེབས་ལ་སྐུ་གདུངས་ལས་འཁྲུངས་པའི་རྡོ་རྗེ་རྣལ་འབྱོར་མ་སེན་དངོས་
ཙམ་རིང་སྲེལ་གྱིས་འཁོར་པ་ཙན་དན་དམར་པོའི་མཆེད་རྟེན་གཡུ་ཁྲ་གསེར་གྱི་
སྒོ་རྒྱུན་ཤེལ་སྒོ་ཅན་གསེར་ལྗང་བརྡུངས་ཀྱི་བཅུ་གསུམ་འཁོར་ལོ་ནོར་བུའི་ཏོག་
ཅན་དར་གོས་ཀྱིས་དཀྲིས་པའི་མདུན་དུ། ནཱ་རོ་པའི་ཕྱག་བཟོའི་ནཱ་རོ་མཁའ་
སྤྱོད་ཆོས་ཀྱི་རྒྱལ་པོ་འཕགས་པའི་ཐུགས་དམ་འབྲལ་སྤངས་རྩོད་བྲལ་སོར་བཞི་
མ་ལ། གསེར་ཆུས་བྱིལ་མོར་ལན་གསུམ་བྱུགས་པའི་སྐུ་ལ་མུ་ཏིག་ཐོད་བསྐམ་
གྱི་གཟོ་རང་བྱོན་ཡོད་པའི་རྡོག་ཉེར་གཅིག གཡུ་ཆུང་དྲུག་དཀར་མེ་སྟག་འདྲ་
བ་ཉེར་གཅིག གསེར་གྱི་བུམ་ཙངས་གཡུ་ཁྲ་མ་བདུན། གསེར་རང་གི་བཟོ་
ཁྱད་དཔེ་བྲལ་བདུན། གཡུའི་པད་འདབ་གསེར་གདན་མ་ཁྱད་ཐོན་བདུན་ཏེ་



310
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཉེར་གཅིག རྣལ་འབྱོར་མའི་གདུང་ཚ་གསེར་ཆུ་མ་ཉེར་གསུམ། གཟིགས་
པའི་མེ་ལོང་སྤུར་བཞུའི་ལྕགས་སྣ་རྣམས་དང་། བདུད་རྩི་རིལ་བུ། ཟས་སྣ་
རྣམས་དང་། སྨན་བཟང་དྲུག་གི་ཕུར་མས་ཡོངས་སུ་གང་བའི་ཕྱི་འགྲིལ་དར་
ཆེན་སྣ་ལྔ། ཀུན་མཁྱེན་དོན་ཡོད་དཔལ་གྱི་དབུ་ཞྭ། རས་ཀྱི་སྣམ་ཆོས། པཎ་
ཆེན་གྱི་སྐུ་ཆོས། ལྕང་ལུང་པའི་ཞབས་རྗེས། ཞང་འཁྲུལ་ཞིག་གི་སྣམ་ཕོད་
རྣམས་ཀྱིས་དྲིལ་ཚས་འཐེམས་པར་བྱས་ནས། སྤྱི་དོལ་མའི་ས་དགྲ་བསྣོན་བྱེད་
རུས་སྦལ་གྱི་ལུས་ཚང་བའི་ཁྲི་སྟེང་དུ་བཞུགས་སུ་གསོལ་ཏེ་མདུན་ངོས་སུ་རྭ་རྡོ་
རྗེ་གྲགས་པའི་ཐུགས་དམ་རྡོ་རྗེ་འཇིགས་བྱེད་ཀྱི་གསེར་སྐུ་རྩེ་འཁྲུ་གང་བ་བྱིན་
རླབས་ལྷག་པར་ཆེ་བ་དེ་ཉིད་ཀྱི་རྭ་རྩེ་ཞལ་གདོང་གསང་མཚན་བསྒྲེང་བ་རྣམས་
སྤྱི་དོལ་གྱི་བུག་པ་ལ་གཏད་པའི་ས་གཏད་འཐེམས་པའི་གནད་སྦྱོར་ཡང་དག་
དང་། མཁའ་སྤྱོད་གྲུབ་པའི་བསྟི་གནས་མཆོག་ཏུ་ས་ཕྱོགས་ཡང་དག་པར་
བྱིན་གྱིས་བརླབས་ཏེ། འཁོར་ལོ་བདེ་མཆོག་ཉིད་ལས་བཤད་པའི་དེ་བཞིན་
གཤེགས་པ་གཟུགས་ཀྱི་བྱ་བ་ཡོངས་སུ་རྫོགས་པ་ཡིད་ཆེས་པའི་མཐར་ཐུག་པར་
བསྒྲུབས་ནས། གར་བུ་འདོམ་གང་གྲུ་བཞི་ཙམ་ཞིག་བསྒྲུབས་རྗེས། དངུལ་
ཆུའི་དགོན་གྱི་རབ་གནས་རྣམ་པ་ཙམ་དེ་ལ་འབོད་མི་ལྟར་ཕྱིན་ནས་ཆ་ཙམ་
བྱས་ནས་ལམ་བསྲངས་ཏེ་ཤར་ཕྱོགས་ལ་འོངས་པས། ཁྲི་ཁང་དུ་བསྡོད་རིན་
དཔལ་འབྱོར་ཁམས་མ་སྙོམས་པར་རིམ་འགྲོ་འཕྲོད་རྟེན་མང་དུ་བྱས་པས་སོར་
ཆུད་ཅིང་། དགུན་དེ་བསམ་སྡིངས་སུ་ནི་གུའི་ཁྲིད་ཆོས་རྒྱ་ཆེ་བ་བྱུང་ཞིང་།
ཕ་རིན་པོ་ཆེའི་སྐུ་སྐྱེ་སྤྱན་འདྲེན་ལ་དྲུང་གནས་རས་ཆེན་པ། དྲུང་གནས་བ་དེ་
རབ་འབྱམས་པ། འགྲོ་མགོན་ལྷ་རི་བས་གཙོ་མཛད་གྲྭ་པ་རྣམས་པ་ནམས་སུ་



རྣམ་ཐར་མཚར་རྒྱན།།
311
འབྱོར་བྱུང་བ་ལ་འོས་བབ་མིག་རྩ་དྲུང་བའི་ཉི་ཤུ་ལྷག་ཙམ་ལྷོར་བྱང་ནས་ཀྱི་
བཅའུ། མི་སྣར་བདེ་གླིང་པ་དོན་གྲུབ་པ་རྣམས་ལ་ཡས་མར་གྱི་ལམ་བསེལ་
དགོས་པའི་ཆ་ཡི་གས་ཁྱབ་པར་བྱས་བརྫངས། ལྷག་གང་ཡོད་ལ་དངུལ་རིན་
གྱི་ནས་ཁལ་ལྔ་བརྒྱའི་ཕོགས་འབུལ་དང་བཅས་ནས་བསམ་སྡིངས་སུ་ཅོག་གྲྭ་
གནང་ནས་སྤྲུལ་སྐུའི་ཕེབས་དགུགས་དང་ཁྲིད་ཞུ་ལ་བཞུགས། གྲོལ་ཁར་སྤྲུལ་
པའི་སྐུ་ཡང་སྤྱན་འགྲོངས་བྱུང་བས་སྐུ་ཚེ་བརྟན་པའི་གདན་བཞུགས་ཚེ་དབང་
རས་ཆེན་ལུགས་ཕུལ་བས་ཚེ་མདའ་འཕར་བའི་དགེ་ལྟས་བྱུང་ཞིང་། བསམ་
སྡིངས་ཀྱི་གདན་ས་ཆེན་པོ་དེ་ཉིད་དུ་དབུ་བསིལ་གནང་། མཚན་ཆོས་ཀྱི་རྒྱ་
མཚོ་སོར་བཞག་ཏུ་ཕུལ་ནས་རབ་སྟོན་བཅུ་གསུལ་ཚན་དང་། མཆེད་གྲོགས་
སྤྱིར་རབ་ཡུག་སྤུས་དག་བརྒྱ། དྲུང་གནས་སོ་སོར་ཆེ་འབུལ། འགྲོ་མགོན་ལྷ་
རི་བ་ལ་ཆིབས་བཟང་བ་རྣམས་དང་། མང་ཇ་ཡང་དབུར་སྟོན་སོགས་ཡིད་
ཚིམ་པར་བྱུང་། དེར་བཀའ་བསྲུང་གི་མཚུབ་འདྲ་བའི་ཆོས་རྗེ་གྲོང་སྟོད་པའི་
དྲུང་ཞིང་རྗེས་ཤིང་། དགོངས་རྫོགས་ཡང་ག་བྱུང་བའི་བསྔོ་བའི་རྒྱས་འདེབས་
སོགས་ཀྱི་ཚོགས་དབུ་དང་། གཞིས་ཀ་ནས་བཀའ་ལུང་གནང་བའི་ཆ་དཀར་
བའི་བཟློག་པ་ལ་དམིགས་པའི་དྲུག་ཅུ་པ་ཞིག་ཀྱང་བྱས་ནས། གནས་རྙིང་ཁྲི་
པའི་དྲུང་དང་ལྷར་ཅིག་རྒྱལ་རྩེར་ཕེབས། ཆོས་སྡེ་ནས་ཕེབས་བསུ་བཀོད་པས་
ཐོ་བ་གནང་བ་ལ་མང་ཇའི་བསྙེར་བསྐུར་ཡང་བགྱིས་ཤིང་། གསེར་ཐང་གི་
གོས་གཤམ་ཞལ་ཁེབས་སོགས་གོས་དར་ལས་གཟས་ཁྱད་ཐོན་པ་དང་། ཐང་
ཁ་རེ་རེའི་ཞབས་ལ་ཡང་མཁན་རིན་པོ་ཆེའི་མཚན་འབྱར་བའི་དགོངས་པ་སྐོང་
བའི་ཁུར་ལེན་རབ་གནས་ཀྱི་མཐའ་བསྟེན་བསྒྲུབས་རྗེས། ཆོས་རྗེ་བྲག་ཐོག་པ་



312 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ལ་དམིགས་པའི་བྱམས་པའི་གསེར་སྐུ་ཁྲུ་གང་པ་ཡང་གཞེངས་ཤིང་ཤངས་པ་གྲྭ་
ཁང་དུ་སྐྱལ། སྔ་ཕྱིར་ཇ་སིག་གསུམ་དང་གཤེགས་དུས་རྔ་གཟར་ས་གདན་སྡེ་
པར་དཔུས་སྒྱུར་ཞུས་པའི་ནས་ཁལ་ཉིས་བརྒྱ་དགེ་འཐུད་ཐུགས་དམ་འདོགས་
ལ་བསྐུར་བྱུང་བའི་ཆོས་རྗེ་རང་གི་རྣམ་སྦྱར་ཡང་སེམས་དཔའ་ཆེན་པོའི་སྐུ་འདྲ་
ལ་ཁ་ཡིག་བཏབ་ནས་ཕུལ། དེར་སྐུ་འདྲའི་རབ་གནས་དབུ་མཛད་ཆེན་མོ་ལ་
བཀོད་ནས། ནོར་བུ་གླིང་དུ་ཚོགས་བདག་རབ་གནས་ལ་ཡོངས་ཞིང་གོས་ཐང་
བཅོ་ལྔ་པོ་ལ་མཆོད་ཡོན་གདན་འཛོམ་ཞལ་རྒྱས་ངང་ནས་བཀྲ་ཤིས་ཞལ་བསྔོ་
ཡང་དག་བྱུང་ཞིང་། སྡེ་པའི་དྲུང་དུ་མུ་ཏིག་གི་དཔུས་བསྒྱུར་ཞུས་པའི་ནས་
ཁལ་ལྔ་བརྒྱ་གསེར་མདོག་ཅན་གྱི་མཁན་པོའི་དྲུང་གི་བླ་བྲང་གསར་སྤྱོད་ཀྱི་ཐུག་
ཚུལ་བསྒྱུར་ཕུལ་ནས་ཆོས་ལུང་དུ་སླེབ་འཕྲལ་རྒྱ་ཚོ་བས་ཇག་བྱས། དཀར་
དམིགས་ཀྱི་འབྲོག་པ་ལ་གཞིས་ཀ་ནས་ཕྱིས་ལམ་ཁེགས་པའི་བཀའ་བཀོད་
གནང་ནས་སོར་ཆུད་བྱུང་ཞིང་། དེ་མཚམས་གཏིང་སྐྱེས་བྲག་དཀར་ནས་
ཏྲཀླད་ཆོས་ལུང་གི་གཉེར་གཏད་ལ་ཆེད་དུ་དམིགས་སྤྱན་འདྲེན་རྐང་བཙུགས་
བཏང་པས། རྟེན་དར་མདའ་དང་བྲིས་སྐུ་རྙིང་མ་ གྲི་སྙིང་དང་བཅས་པ་
ཕེབས་གདོང་ཆོས་མཛད་སྔོ་ཚ་བས་རྒྱ་ཚོ་བའི་དོན་ལ་ཡོངས་པའི་རྟ་ནག་རྟེན་
ཐུགས་མཐོང་འཕྲལ་ཁྲག་སྐྱུགས་ནས་སྐད་ཅིག་མ་ལ་ཤི་ཞིང་། སྤྱན་འདྲེན་
སྐབས་གཞིའི་མགོ་རྟས་མདུར་བསུས་རྒྱུགས་ནས་ལྷ་ཁང་གི་སྤྱི་སྒོ་བར་བྱུང་བས་
སེམས་ལ་ཡ་མཚན་སྐྱེས། དབྱར་མགོ་ལྷོ་ནས་ཆོས་རྗེ་ཚུལ་ཁྲིམས་འོད་ཕྲོ་བ་
དང་ཆོས་སྐུ་ནམ་མཁའ་བ་དཔོན་སློབ་རྣམས་བྱོན་པ་ལ་རྔོག་དཀྱིལ་བདུན་གྱིས་
དབང་། ནི་གུའི་ཁྲིད། གྲུབ་ཆེན་བརྒྱད་ཅུའི་རྗེས་གནང་སོགས་བཀའ་ཆོས་



རྣམ་ཐར་མཚར་རྒྱུན།
313
རྣམ་གྲངས་རྣམས་མང་བ་དང་། མཆོད་རྟེན་གྱི་ལས་ཀ་ཡང་ཆ་མཐུན་བྱུང་།
དབྱར་སྨད་ངམ་རིངས་སུ་ཡུད་ཙམ་ཕྱིན་རྗེས་གཞིས་ཀ་ནས་བཀའ་ལུང་བཞིན་
ཤར་ཕྱོགས་ལ་རྟ་ཁ་བསྒྱུར་ཏེ་ཐོག་མར་གཞིས་ཀ་རིན་སྤུངས་རང་དུ་ཞག་འགའ་
སྦྲེལ་ངལ་གསོ་གནང་རྗེས། སྡེ་པ་ཁུ་དབོན་གཉིས་ཀྱི་གཙོ་མཛད་དཔོན་བློན་
རགས་བཏུས་རྣམས་ཀྱིས་ལྷན་ཅིག་བྱམས་ཆེན་དུ་ཆིབས་རགས་གཟབས་སྤྲོད་
གནང་ནས་ཕེབས་ཤིང་། བྱམས་ཆེན་གཞིར་བཞུགས་རྣམ་པའི་བསུ་བ་གསེར་
ཕྲེང་བཀོད་པས་ཁྱད་པར་འཕགས་པ་གོས་སྐུ་ཞལ་ཕྱེ་དང་བཅས་ཆིབས་གཞོལ་
འཕྲལ། བྱམས་ཁང་མདུན་དུ་གུར་གནས་བརྟན་ལྷ་ཁང་མར་སྐུ་ངལ་གནང་
ཞིང་། སང་འགྲུབ་སྦྱོར་དགེ་བའི་སྔ་དྲོའི་ཆ་ལ། བྱམས་གནས་བདེ་ཆེན་
ཡངས་པའི་ གཙུག་ལག་ཁང་གི་ཆོས་ཁྲིར་གདན་པའི་མངའ་གསོལ་སྟེངས།
ཞབས་དྲུང་ཁུ་དབོན། དཔོན་ས་རྭ་ལྔ་ནས། ཁྲ་མ་ནས་སོགས་ཀྱིས་ཚོགས་སུ་
མང་ཇ་ཚར་འགྱེད་ཁྲི་སྟོན་གཟབ་རྒྱས་གནང་ཞིང་དངོས་པོ་རྣམས་ཚོགས་སུ་
ཕུལ། དེར་ཟླ་ཕྱེད་ཙམ་ཞབས་དྲུང་ཡང་གདན་ཆགས་པ་གནང་ངོས། ཆོས་
ཀྱི་རྗེ་འབྲས་ཡུལ་གདར་ས་པའི་དྲུང་དང་། ཆོས་རྗེ་འཇམ་གསར། བྱམས་
ཆེན་སློབ་དཔོན་པ་རྣམ་པས་དབུ་མཛད་རགས་བསྡུས་ལ་ཁྲ་མ་ནས་ཡབ་སྲས་ཀྱི་
ཞུབའི་གཙོ་བོ་གནང་བའི་དབང་རྡོ་ཕྲེང་རྒྱས་པ་རང་དང་། ཞབས་དྲུང་དུ་
དུས་འཁོར་སྡོམ་ཆེན་སོགས་ཕུལ་ནས། ར་ལྔར་སྡེ་པ་རྒྱལ་བུའི་དྲུང་དང་
མཇལ་ཚེ་དབང་སོགས་བཀྲ་ཤིས་པའི་དབང་རྗེས་གནང་རྣམས་གྲངས་འགའ་
ཕུལནས། རི་ཁུད་ཆོས་སྡེར་བྱམས་ཆེན་གྱི་ལག་གི་སྣེ་འཛིན་ལ་ཕྱིན། བསུ་
བཀོད་སོགས་དང་མང་ཇའི་ཞལ་དཀར་ཙམ་བསྒྲུབས་ནས། ཡར་ལམ་ལྷ་རྩེར་



314_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བྱང་ནས་སྐུ་མཆེད་དང་མཇལ་ཙམ་བྱས་ནས་གཏིང་སྐྱེས་སུ་པཎ་ཆེན་གྱི་རྣམ་
ཐར་གྱི་ལུང་སོགས་བཀའ་ཆོས་ཕྲིན་ཙམ་དང་། སྡེ་པ་ལ་གསེར་ཞོ་བརྒྱ་ཙམ་
ཕུལ་བའི་དགོན་སོ་སོར་རྗེ་རྣམ་གསུམ་གྱི་དུས་མཆོད་རྟེན་ལག་ཡོད་དུ་ནས་ཁལ་
བརྒྱད་བརྒྱ་གནང་བའི་བཞི་བརྒྱ་དགའ་ལྡན་རྩེ། བྲག་དཀར་གསེར་གླིང་དུ་
ཉིས་བརྒྱ་རེ་རེ་བཙུགས། ལྷག་ཆོས་གཞིས་སྤང་མི་ཆུང་བའི་བཀའ་ཤོག་གནང་
བས་བློ་བདེ། དེ་ལོའི་དགུན་ཁྲིད་སྟེངས་སུ་གདོང་ཁ་ནས་ཞལ་ངོ་རྣམ་པ་ལ་
ལམ་འབྲས་ཞིག་བཙུགས་པའི་སྐབས། གློ་བོ་ནས་ངེད་འབོད་པ་ལ་དབོན་པོ་
ཀུན་དགའ་དཔལ་བཟང་པོ་བ་དང་ཨ་ཕ་བློ་གྲོས་གཉིས་སླེབ་བྱུང་ཞིང་། ཆོས་
རྣམས་བར་ཆད་མེད་པར་གྲོལ་མཚམས། སྨན་སྡིངས་སུ་ཕ་ལོ་ཆེན་དྲུང་དུ་མུ་
ཏིག་གི་ཕོད་། ཟངས་ཆེན་གཉིས། ཀར་ལྟང་སོགས་འབུལ་དུ་བཏང་ནས་
ཤར་ཕྱོགས་ལ་ཡོང་། རྒྱལ་རྩེ་བརྒྱུད་བྱམས་ཆེན་དུ་ནི་གུའི་ཁྲིད་རྒྱས་པར་
བཤད། དེ་སྐབས་ཆིབས་བཟང་བ་རང་ཅིག་ཕུལ་བ་གསེར་མདོག་ཅན་ཚོར་
ནས་ཁལ་ལྔ་བརྒྱར་བསྒྱུར་ནས་ཐུག་ཚུལ་ལ་བཙུགས་ཤིང་། རྭ་ལྔ་དུས་དབང་
རྣམས་ཕུལ། རེས་ལ་ལ་བྱས་ཆོས་སྡེར་དགེ་ཚ་ལ་འབོད་མི་བྱུང་ནས་ཕྱིན།
མཁན་ཆེན་རིན་པོ་ཆེའི་སྐུ་འདྲའི་རབ་གནས་དང་། གོས་སྐུའི་སྙན་དར་ལ་
དམིགས་པའི་དར་ཁ་བཏགས་འདྲེས་པ་བདུན་བརྒྱ་སུམ་ཅུའི་སྟེངས་སུ་གོས་
དར་ཡུག་ལོངས་ཀྱི་གོང་ལག་འཕྲུལ་ལྕེ་བཏགས་པའི་བཀྲ་ཤིས་ཁྲ་རིངས་ཞིག་
གསར་བཅོས་བྱས་ཤིང་། དཀྱིལ་འཁོར་གཙོ་བོ་མཁན་ཆེན་ན་རིམ་གྱིས་ཕྱག་
རྒྱུན་ལྟར་ཀྱེའི་རྡོ་རྗེའི་རྡུལ་ཚོན་གྱི་དབུ་ལ་བསྡད། བཅོ་ལྔའི་མཆེད་སྟེངས་སུ་
མང་ཇ། གོས་སྐུ་ ཞལ་འབྱེད་སྐབས་བཀྲ་ཤིས་ཁྲ་རིངས་ གསར་བཅོས་དེ་



རྣམ་ཐར་མཚར་རྒྱུན།
315
བརྐྱངས་ཞིང་ཇོ་གདན་ཚོགས་པ་ལ་སྔ་སོར་གསེར་གྱི་སྤྱི་ཁེབས་ལ་པད་ཚལ་བས་
ནས་ཁལ་ཉིས་བརྒྱ། རྗེས་སོར་གདོང་སྔོན་པའི་གཡུ་ལ་ཁལ་བརྒྱ། རྒྱ་བར་
བའི་སྣ་ཆ་རྣམས་དགེ་སྒྱུར་ཕུལ་ནས་བྱང་དུསྡེ་པ་ཛི་ལའི་དྲུང་གི་སྐུ་གདུང་དྲུང་
དུ་དབྱར་རིངས་ཆོ་ག་མ་ཆག་པ་ལ། བུ་སྒྲུབ་ཆེན་རྣམ་གྲོལ་སེང་གེ་དཔལ་
བཟང་པོ་ལ་འདོད་ཆོས་གང་ཡོད་དང་། དབྱར་སྨད་དབོན་པོ་ཀུན་དགའ་
དཔལ་བཟང་པོ་དང་། སློབ་དཔོན་ཁར་སྒོ་བ་རྣམས་ལ་ལམ་འབྲས་སྔར་གྱི་
ཆོས་ལྷག འཕགས་པའི་བཀའ་འབུམ་ཡོངས་རྫོགས། ནི་གུའི་ཁྲིད་སོགས་
དང་། གོང་ནས་ཛཾ་ལའི་སྤུར་བཞུ་དང་ནང་རྟེན་སྨན་བླ་བྱམས་པའི་ནང་
བཞུགས་རབ་གནས་ཚར་འཕྲལ་ཤར་ཕྱོགས་ལ་འོངས་ཆོས་ལུང་དུ་ཡུད་ཙམ་
བསྡད་རྗེས། གཏིང་སྐྱེས་བརྒྱུད་རྒྱལ་རྩེར་སྡེ་པ་ཆོས་རྗེས་དབུ་མཛད་ལ་ལམ་
འབྲས། ཆོས་སྡེར་ས་དགེའི་འདུས་པ་གཉིས་ཚོགས་ལ་བཀའ་གདམས་གླེགས་
བམ་ཕ་ཆོས་བུ་ཆོས་ཐིག་ལེ་བཅུ་དྲུག་གི་དབང་ཁྲིད་རྣམས་དང་། ནི་གུའི་ཁྲིད།
དབང་རྗེས་ གནང་རྣམ་གྲངས་ དཔག་མེད། ལམ་འབྲས་ པ་ གང་ཡོད་ ལ་
འཕགས་པའི་སྤྱི་ཆུང་ལྗོན་ཆུང་དག་ཆུང་ས་དཔྱད་འཕགས་འཚན་རྣམས་ཀྱི་
སྟེང་ནས་བརྟག་གཉིས་ཀྱི་མགྱོགས་བཤད་ཚར་གཅིག་རྣམས་གྲུབ་འཕྲལ་བྱམས་
ཆེན་ནས་ཆོས་རྗེ་ཤར་ཆེན་པ་འབོད་པ་ལ་བྱོན་བྱུང་པ་དང་ལྷན་ཅིག་བྱམས་
ཆེན་དུ་འོངས་ནས། ཆོས་རྗེ་རིན་པོ་ཆེ་འབྲས་ཡུལ་ནས་དབུ་མཛད་སློབ་
དཔོན་རྣམ་པ་སོ་སོ་དང་བཅས་པའི་དྲག་བསྡུས་རང་ལ་ལམ་འབྲས་ཡིག་སྣ་དྲུག་
ཅུས་རྒྱན་པའི་ཆ་ལག་དང་བཅས་པའི་ཞིབ་བཤད་ཆོས་ཡུན་རིང་ཞིང་བཤད་
བབས་འགྲིལ་བའི་འདོམས་གང་ཆེའི་རྒྱུ་དབང་གྲོལ་མཚམས། གཞིས་ཀར་



316_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གོས་སྐུའི་རབ་གནས་ལ་དཔོན་སློབ་ལྷན་དུ་ཕེབས་སྐབས། སྐྱིད་གྲོང་ནས་
ཞབས་དྲུང་ཁུ་དབོན་གྱིས་ཆིབས་བསུ་དང་བཅས། ཕོ་བྲང་ཆེན་པོ་རིན་ཆེན་
སྤུངས་པ་ཉིད་དུ་བཀྲ་ཤིས་ཀྱི་ས་ཆགས་པའི་སེར་ཕྲེང་། གར་འཆམས། རྔ་
བཤོན་དང་བཅས་པའི་མདུན་བདར་སྟེ། དགེ་མཚན་གྱི་ཐེམ་སྐས་ལ་ལེགས་
པར་འཛེགས་ནས། མཆོད་ཡོན་ཞལ་འཛོམ་བསོད་ནམས་ཆེན་པོའི་དཔལ་
གྱིས་མངོན་པར་མཐོ་བའི་བཞུགས་ཁྲི་སོ་སོར་འཁོད་པ་གནང་ཞིང་། རབ་
གནས་ཀྱི་ཆོ་གའི་བྱ་བ་མཐའ་རྒྱས་ཞལ་ལུ་ནས་རྗེ་མཁྱེན་བརྩེའི་དབང་ཕྱུག་
དཔོན་སློབ་རགས་བསྡུས་དང་ལྷན་གཅིག རྒྱུད་སྡེ་ནས་ཇི་སྐད་བཤད་པའི་
ལེགས་བྱས་མ་ལུས་པ་བསྒྲུབ་ཅིང་
། སྦྱིན་བདག་བསྒོ་བའི་སྐབས་ཁུ་དབོན་
ཡབ་ཡུམ་སྲས་དང་བཅས་པ་ལ་བཀྲ་ཤིས་ཕྱག་སྟོད། མངའ་གསོལ་ཤིས་བརྗོད་
ཀྱི་མེ་ཏོག་འབུལ་བའི་བར་དགེ་བར་བགྱིས་ནས། རྩ་རུའི་སྟོན་མོ་རྒྱ་ཆེ་ཡངས་
མཐོ། འབུལ་བའི་རྣམ་གཞག་བློ་འདས་ཀྱི་དཔྱོད་ལྡན་ཡོངས་ཀྱི་རེ་བ་ཡིད་
བཞིན་དུ་གང་སྟེ། ཆོས་དང་སྲིད་ཞིའི་དཔལ་ཡོངས་སུ་རྒྱས་པའི་ངང་ཉིད་
ནས། སླར་ཡང་བྱམས་གནས་བདེ་ཆེན་ཡངས་པའི་གཙུག་ལག་ཁང་ཉིད་དུ་
སླར་ལོག་ནས་སྔགས་ལམ་གྱི་དབུ་བཙུགས། ལམ་འབྲས་ཞབས་རྫོགས་པ་དང་
སྡེ་པ་རྒྱལ་བུའི་དྲུང་དང་རྗེ་མཁྱེན་བརྩེའི་དྲུང་གི་ཐུགས་བཞེད་ཀྱི་ཆོས་ཕྲན་
རྣམས་ཀྱང་གྲུབ། ཤར་ཕྱོགས་ནས་ཕ་རིན་པོ་ཆེའི་སྤྲུལ་སྐུ་དཔོན་སློབ་རྣམས་
ཕེབས་བྱུང་པ་ལ་ཞབས་ཏོག་བསྙེན་བསྐུར་གང་བཅོགས་དང་། ཚེ་དབང་
དགུང་གྲངས་མ། ནག་རྒྱ་ཕག་གསུམ་གྱི་དབང་། ཆོས་དྲུག་རླུང་སེམས་
དབྱེར་མེད། ཕག་མོ་ལྷ་ཁྲིད། སྐུ་གསུམ་ངོ་སྤྲོད། གྲུབ་བརྒྱའི་བྱིན་རླབས་



རྣམ་ཐར་མཚར་རྒྱུན།
317
སོགས་བཀའ་ཆོས་ཐོབ་གང་ཆེའི་ཐུགས་ཀྱི་རེ་བ་རྫོགས་པར་བྱས། གྲགས་པར་
གཟིམས་ཁང་གི་བཀྲ་ཤིས་གཞི་འདིངས་ལ་ཕྱིན་སྐབས། སྙེ་མོ་ནས་ཆོས་རྗེའི་
དྲུང་ཕེབས་བྱུང་ཞིང་། མཆོད་ཡོན་ལྷན་དུ་ནག་པོ་སྤྱོད་པ་སོགས་ཀྱི་སྐྱེས་
རབས་རྣམས་ཀྱི་ལུང་ཕུལ་ཡར་ལམ་རྭ་ལྔར་ཞལ་ངོ་གདན་འཛོམ་བཀྲ་ཤིས་ཞལ་
རྒྱས་སྟེངས་སུ་ཚེ་རྟ། དམར་པོ་སྐོར་གསུམ་སོགས་རྒྱུན་གྱི་ལེགས་སྤེལ་གྱི་
དབང་ཆོས་རྣམས་དགེ་བར་འཕུལ་ནས། གསེར་མདོག་ཅན་དུ་མཁན་སློབ་
རྣམ་པའི་དགོངས་བཞེད་ལྟར་འོངས་ནས་ལམ་འབྲས་གཙོ་བོར་བཞག་པའི་
དག་ལྗོན་སྐོར་གསུམ། སྤྲོས་མེད། ར་ཁྲིད། ནི་གུ་ སོགས་ཀྱི་ཁྲིད་དང་།
བདེ་ཀྱེ་གསང་གསུམ་སོགས་ཀྱི་ཟུར་བཀའ་རྣམས་གྲངས་མང་བ། ལྷག་པར་
སྲིན་ལག་གི་ཁྲག་རང་རྡོལ་བྱམས་ཆེན་དུ་བྱུང་བ་དེ་ཡར་ཁྱེར་ཡོངས་ནས་ནག་
པོ་པའི་དབང་ཆ་བརྒྱད་འགྲེལ་མར་བྱས་ཞིང་། གཞན་ལྷ་ཕྲན་སོ་སོའི་རྗེས་
གནང་། རྣམ་གུར་སོགས་ཆོས་སྐྱོང་སོ་སོའི་བཀའ་བསྒོའི་བར་ཉིན་མཚན་ཁོར་
ཡུག་ཏུ་འདའ་བའི་ཆོས་ཀྱི་འཁོར་ལོ་རྒྱ་ཆེན་པོ་བར་ཆད་མེད་པར་མཐར་ཕྱིན།
དེ་སྐབས་ངེད་རང་གི་ལག་ནས་ནས་ཁལ་ལྔ་བརྒྱའི་ཕོགས་འབུལ། ཁྲི་ཁང་
ནས་ནས་རས་དཔུས་དག་རང་གི་ཁལ་འགྱེད། སྐུ་མདུན་ཞིང་གིས་ཚ་འགྱེད་
རྣམས་ཚོགས་པ་ལྔ་བརྒྱ་ལོངས་པ་ལ་བསྒྲུབས་ཤིང་། ངེད་རང་གི་དམ་བཅའ་
བྱས་པའི་ཆ་ནས་མང་ཇ་མ་བཀོལ། གཞན་སོ་སོ་ནས་མང་ཇ་བཟང་ལ་མང་བ་
ཐུགས་ལ་བཏགས་བྱུང་ཞིང་། གསེར་མདོག་ཅན་ནས་བསམ་སྡིངས་སུ་སྔར་གྱི་
ནི་གུའི་ལྷག གའུ་མའི་འཁྲིད་ཅིག་དཔོན་ས་ཡུམ་མད་ཀྱི་གཙོ་མཛད་ལ་བྱས།
གཞན་ལུ་ནག་དྲིལ་གསུམ་གྱི་རྫོགས་རིམ། ཆོས་ཕྲན་བརྒྱ་རྩའི་ལུང་སོགས་རྣམ་



318
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གྲངས་འགའ་རེ་བྱས་ནས་ཚུར་ལམ་ཁྲི་ཁང་དུ་ཚེ་དབང་ཙམ་ཕུལ་རྗེས། སྣར་
ཐང་ཚོགས་སུ་བཀའ་གདམས་ཕ་ཆོས་བུ་ཆོས། ཐིག་ལེ་བཅུ་དྲུག་གི་དབང་།
ཇོ་བོ་རྗེ་ནས་བརྒྱུད་པའི་སྒྲོལ་མ་ཉེར་གཅིག་གི་རྗེས་གནང་། སྡེ་པ་ཡབ་སྲས་ལ་
ཚེ་དབང་བརྒྱ་རྩ། ཚེ་ཁྲིད། དྲིལ་བུ་ལུས་དཀྱིལ། རིམ་ལྔའི་ཁྲིད་སོགས་
དགོངས་པར་ཡོད་པའི་བཀའ་ཆོས་རྣམས་ཕུལ་ཞིང། ཚོགས་སྔ་རྟིང་དུ་མང་ཇ་
གསུམ། ཁ་ ཐགས་གསུམ་བརྒྱའི་ཚོགས་འགྱེད། བྱང་ཆེན་དུའང་མང་ཇ་
འགྱེད་ཆས། སྡོད་རིང་བྱམས་པ་སྒྲོལ་མ་རྣམས་ལ་སྙན་དར་དང་། ལྷ་ཁང་པ་
སོ་སོར་དཀར་མེ་རྒྱ་ཆེར་རྒྱུན་ལྡན་ཕུལ་ནས་སླར་ཁྲི་ཁང་གི་སྐྱིད་ཚལ་ཡིད་བདེ་
རྣམ་པར་རོལ་པའི་དགའ་ཚལ་ཉིད་དུ་ཞལ་ངོ་གདན་འཛོམ་ལ་བཀྲ་ཤིས་སྐུ་ཚེའི་
དཔལ་བསྐྱེད་ཚེ་དབང་བརྒྱ་རྩ། རིམ་བཞིའི་ཁྲིད། ཕག་དཀར་ཤེས་རབ་
གསལ་བྱེད་ལ་སོགས་པའི་ཆོས་ཀྱི་བདུད་རྩིས། དད་གུས་ཡངས་པའི་ཤེལ་སྣོད་
གངས་བར་བགྱིས་ཏེ། ལྷ་ཆེན་ཚོགས་ཀྱི་བདག་པོའི་མདུན་ས་རང་གནས་ནོར་
བུའི་གླིང་གི་ཡངས་རྩེ་བསམ་གཏན་གོང་འཕེལ་གྱི་གནས་ཉིད་དུ་ཉེ་བར་སོན་
པའི་སྐབས་འདི་ཉིད་དོ་ཅེས་ལེགས་པར་བྲིས་པའི་ལི་ཁི་ཏཾ། ། དཔལ་ལྡན་བདེ་
དགེ་ཀུན་གྱི་དགའ་ཚལ་ནི། ། རྣམ་གྲོལ་མཆོག་གི་བཅོས་བློའི་སྐྱེད་ཚལ་
ལས། ། བློ་གསལ་རྒྱ་མཚོའི་སྡེ་སྣོད་འཛིན་པའི་ཚོགས། ། དགེས་བསྐྱེད་ངང་
གིས་མགྲོན་དུ་བོས་པ་བཞིན། ། ཀུན་ཏུ་སྲིད་པའི་དཔལ་འབྱོར་མཐའ་དག་
ལ། ། ངེས་འབྱུང་ཆེན་པོའི་དགའ་གདུང་རང་གྲོལ་མཆོག ། ཡང་ཡང་ཡིད་
ལ་སེམས་པའི་རྣམ་རྟོག་ཕྲེང་། ། ནམ་དུའང་ཆད་ པ་མེད་ལ་ ཡིད་ རང་
བྱོས། ། ཀུན་ནས་བག་ཡོད་ཁྲེལ་གཞུང་ལ། ། ངང་གི་དགའ་སྤྲོར་གྱུར་པ་



རྣམ་ཐར་མཚར་རྒྱུན།
319
ནི། ། སེམས་ཀྱི་མདུད་གྲོལ་མཆོག་ལགས་ཏེ། ། གཟིགས་ཤིག་གཞན་ལ་མེད་
པའི་ཆོས། ། ཡོངས་ལ་དག་སྣང་རིས་མེད་པའི། ། ཀུན་སྤྱོད་སོར་བཅུ་སྦྱོར་
བའི་ཚུལ། དགའ་བ་རྒྱས་པའི་མིག་དཀྱུས་དག ། རང་གྲོལ་མཆོག་གི་རྒྱང་
རིང་བལྟས། ། མཁས་གྲུབ་ཀུན་གྱི་བཞེད་སྲོལ་རྣམས། ། མ་འདྲེས་ཡིད་
དགའི་རྣམ་རོལ་དུ། ། ལེགས་རྟོགས་སེམས་ཀྱི་མཆིང་གྲོལ་མཆོག ། འདི་ན་
རང་བབས་ལྷུག་པར་སྐྱོང་། ། གང་ཡང་རྣམ་མང་ཆོས་ཚུལ་ཡོངས་ལ་སྡང་
སེམས་མེད་པའི་ལྷག་བསམ་ཅན། ། གང་ཡང་བསྟན་འཛིན་སྐྱེས་བུ་ཀུན་ལ་
ཕྱོགས་ཆ་མེད་པའི་མོས་གདུངས་ཅན། ། གང་ཡང་མཁའ་ཁྱབ་བསྟན་པ་ཀུན་
ལ་ཉེ་རིང་མེད་པའི་ཕན་སེམས་ཅན། ། གང་ཡང་སྔོན་བསགས་སྨོན་ལམ་གྱིས་
གྲུབ་འབད་པ་མེད་པའི་ཕྲིན་ལས་ཅན། ། གང་གང་ལེགས་སྨོན་འདི་དེ་
བཞིན། ། ཡང་ཡང་ཕན་བདེའི་དགེ་འབྲས་དག ། དེ་དེ་དེ་བཞིན་རང་
གཞན་ལ། ། འབད་འབད་མི་དགོས་ལྷུན་གྲུབ་ཤོག ། སྐྱེ་བ་དུ་མར་བསགས་
ཁྱབ་མཐར་ཕྱིན་པས། ། ཚེ་འདིར་ཇི་ལྟའི་རེ་སྨོན་ཡོངས་གང་བ། ། འདི་དེ་
དཀོན་མཆོག་ཐུགས་རྗེའི་མཐུ་ཉིད་དང་། ། བརྒྱུད་ལྡན་བླ་མའི་བྱིན་རླབས་
ལས་བྱུང་བས། ། ད་དུང་ནད་མེད་ཡུན་དུ་འཚོ་བ་དང་། ། ཟང་ཟིང་
གཡེངས་བའི་ བདུད་ཀྱིས་མ་ཁྱེར་བར། ། ལྷ་ བསྒོམ་ སྔགས་བཟླ་བཀའ་
བསྲུངས་མཆོག་རྟེན་པའི། ། བསམ་པ་ལྷུན་གྱིས་གྲུབ་པའི་རྒྱུར་གྱུར་ཅིག །
ཅེས་རྣམ་ཐར་མཚར་རྒྱུན་འདི་ཡང་གང་ལ་དད་པའི་གདུང་ཤུགས་སྐྱོ་བསུན་མི་མངའ་
ཞིང་། མོས་གདུངས་ཀྱི་དཔལ་འཛིན་པའི་སྐལ་བཟང་མི་ཡི་དབང་པོས་ནན་གྱིས་བསྐུལ་
བའི་ངོར་བརྗེད་ངས་དང་ལེ་ལོའི་བགྱིད་སྐྱུར་སྤངས་ཏེ། ཇི་སྙེད་ཀྱི་དོན་ཇི་ལྟའི་ཡི་གེར་
བཀོད་པ་འདི་ཡང་། དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེའི་བློ་གྲོས་ཀྱི་
རྒྱ་མཚོ་ལས་སོ།། །།



320
༄༅ ། ། མྱོང་བ་རྒྱན་གྱི་མེ་ཏོག་ཅེས་བྱ་བ་
ཐུན་མོང་གི་སྒོའི་རྣམ་ཐར།
༄༅། ། གུ་རུ་སརྦ་ན་མ། ། རྩ་བ་བརྒྱུད་པའི་བླ་མ་ཡི་དམ་ལྷ། ། སྙིང་གི་
པདྨོར་རྟག་པར་བཞུགས་སུ་གསོལ། ། ཤེས་ཀྱང་བསྒོམ་གྱིས་དབེན་པའི་ཆོས་
རྒྱུས་མཁན། ། བདག་ལ་ཆོས་དབྱིངས་ས་ནས་ཐུགས་རྗེས་གཟིགས། ། སྤྱི་
གཙུག་བདེ་ཆེན་རྒྱན་གྱུར་ཡིད་བཞིན་གྱི། ། ནོར་བུ་རིན་ཆེན་མཆོག་གྱུར་བླ་མ་
དང་། གྲུ་གསུམ་སྙིང་གི་ངོ་མཚར་གཞལ་ཡས་ཁང་། ། དུར་ཁྲོད་མཚོན་བྱེད་
ལུས་ཀྱི་བུ་ག་བརྒྱུད། ། བ་སྤུ་སྐྲ་སེན་བསྲུང་བའི་འཁོར་ལོ་ཡི། ། དབུས་ན་
བཞུགས་པའི་ཡི་དམ་ལྷ་ཚོགས་དང་། ། བུ་བཞིན་སྐྱོང་མཛད་ཆོས་སྐྱོང་ཌཱ་ཀིའི་
ཚོགས། ། བརྩེ་བས་དུས་རྣམས་ཀུན་ཏུ་བསྐྱང་དུ་གསོལ། ། ཡོངས་འཛིན་
མཁས་གྲུབ་དུ་མའི་ཞབས་པད་ལ། ། ཟོལ་མེད་གུས་པས་ཡུན་རིང་བསྟེན་པའི་
མཐུས། ། ལམ་བཟང་ཡོན་ཏན་ཅུང་ཟད་རྒྱས་པ་ཡང་། ། བདག་དང་བདག་
གིར་བྱས་པའི་ སློབ་བུའི་ཚོགས། ། ལམ་ ལ་ དྲོད་ པ་བསྐྱེད་པར་བྱ་ ཕྱིར་
དང༌། ། དད་པའི་གསལ་འདེབས་ཉིད་དུ་འགྱུར་སྙམ་ནས། ། སྒྲོ་སྐུར་རང་
བཟོ་སྤངས་ནས་བྲི་བར་བྱ། དད་གུས་ལྡན་རྣམས་རྣ་བ་བཀླགས་ཏེ་ཉོན། །



ཐུན་མོང་གི་སྒོའི་རྣམ་ཐར།
321
ཕྱོགས་ལྷུང་ཕྲག་དོག་དབང་གིས་རབ་ཀླད་པ། ། བློ་ཆུང་ཁྲོན་པའི་ཉ་ཡིས་རྒྱ་
མཚོ་ཡི། ། ལོ་རྒྱུས་ཅུང་ཟད་ཐོས་ནའང་སྲོག་འདོར་བ། ། དེ་དག་རྣམས་ཀྱི་
རྣ་བའི་སྤྱོད་ཡུལ་མིན། ། ཆུ་ཐིག་ཤིན་ཏུ་ཆུང་ཡང་དྭངས་གྱུར་ན། ། ཟླ་སྐར་
གཟུགས་བརྙན་ཚོགས་ཀྱང་གསལ་བར་འཆར། ། དང་བའི་བློ་དང་ལྡན་ན་
དམ་པ་ཡི། ། སྦས་པའི་ཡོན་ཏན་ཕྲ་མོའང་གསལ་བར་འགྱུར། ། ཤེས་ནས་
དད་པ་ཐོབ་པའི་ཡིད་ཆེས་གང་། ། ལྷག་བསམ་ལྡན་ལ་བྱིན་རླབས་ངང་གིས་
འཇུག ། མ་རིག་ལོག་ལྟས་བསྒྲིབས་པའི་ཡིད་གཉིས་མཁན། ། དེ་འདྲ་
འབད་ནས་དྲངས་ཀྱང་ཕན་མི་ཐོགས། ། སྔོན་གྱི་ལས་འཕྲོ་སད་པའི་གདུང་
ཤུགས་ཅན། ། སྐལ་ལྡན་འགའ་ལ་ཚིག་འགས་ངེས་ཤེས་དྲོངས། ། ལྡོག་.
དཀའ་ལས་ཀྱིས་མནར་བའི་ཐ་ཤལ་ལ། ། ཆོས་མང་རྟག་ཏུ་བཤད་ཀྱང་ཕན་པ་
ཅི། ། གང་ལ་གཞན་གྱི་ཡོན་ཏན་བརྗོད་པ་ལས། རང་གིས་ཉམས་སུ་མྱོང་བ་
ཚད་མ་ཡིན། ། ཕྱི་རབས་དད་ལྡན་རྣམས་ལ་ཕན་བྱེད་པའི། ། རྣམ་ཐར་ཐོར་
བུ་གུས་པས་གཙུག་ཏུ་ལོངས། ། བན་ཆུང་བདག་གི་སྐྱེ་ས་མངའ་རིས་སྨད། །
སྨོང་ཐང་རྒྱལ་པོའི་ཁབ་ཀྱི་བྱང་ཤར་མཚམས། ། ལྷ་རིགས་ཟླ་བའི་ཐིག་ལེ་
འཛིན་པ་ཡི། ། མི་དབང་སྲས་ཀྱི་མཐུ་བོར་ཉེ་བར་བསྐྲུན། ། སྔོན་དུས་སྟག་
རྩེ་གངས་ཀྱི་ཤར་མགུལ་དུ། ། གཉག་སྟོན་ཤཱཀྱ་མུ་ནེ་ཞེས་པ་བྱུང་། ། སྟོན་
སྒོམ་དེ་ ལ་ བཙུན་མོ་ གཉིས་སྣང་བའི། ། སྔོན་མ་དེ་ ལ་ཡིད་ཀྱི་ ལྷ་སྲས་
འཁྲུངས། ། དེ་དོན་ཅུང་ཞིག་རྒྱས་པར་བསྙད་པ་ན། ། འཇིག་རྟེན་ཕན་
ཚུན་ལས་ཀྱི་དགྲར་སྣང་བའི། ། གཟེར་གྱིས་བསྐྱོད་པའི་གཉག་སྟོན་ཁྲོ་བའི་
མེ། ། ཡུན་རིང་སྲེག་བྱེད་སྐལ་ལྡན་ལུས་ཕྲ་མ། ། མྱ་ངན་ཡིད་སྐྱོའི་ཁང་པར་



322 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གནས་པར་གྱུར། ། ཟང་ཟིང་ནོར་རྣམས་ཆུན་མའི་དབང་སོང་སྟེ། ། རང་
དབང་གྱུར་པའི་ར་རྒན་འགའ་དང་གླང་། ། དེ་དག་སྟོར་ནས་ཚོལ་བའི་སྐྱོ་
ལྡན་མས། ། རི་ཀླུང་ཀུན་ཏུ་རྒྱུ་བའི་ངལ་བ་བསྟེན། ། ལྗང་སྔོན་མྱུ་གུ་གསར་
པའི་གོས་གྱོན་ཞིང་། ། མཐོང་བ་ཙམ་གྱིས་ཡིད་འཕྲོག་ལྷས་བཟང་ན། །
སེམས་ཅན་དེ་དག་བག་ཕེབས་འཁོད་གྱུར་པས། ། དེ་ཡི་སྙིང་ལ་སྤྲོ་བ་འཕེལ་
གྱུར་ཏེ། ། དགའ་ཞིང་དེ་ནུབ་གནས་དེར་ཉལ་བ་ན། ། སྐྱེས་བུ་རྣམ་དཀར་
གོས་དང་རྒྱན་གྱིས་ཀླུབས། ། ལང་མཚོའི་དཔལ་མངའ་འཛུམ་པའི་བཞིན་
མདངས་ཅན། ། དེ་དང་དགའ་མགུར་སྤྱད་པ་རྨིས་གྱུར་པས། ། དེ་ཡི་ལུས་
སེམས་བདེ་བས་ཁྱབ་པར་གྱུར། ། ཀྱི་མ་འབྱོར་པའི་ཚེ་ན་ཀུན་ཀྱང་གཉེན། །
བསྟུན་པའི་ཐོག་མ་སྡང་པའི་དགྲ་ཡིས་བྱེད། ། རྒུད་ཅིང་ཕོངས་པར་གྱུར་ན་
ཀུན་ཀྱང་དགྲ། ། འཛུགས་པའི་ཐོག་མ་རང་གི་ཉེ་དུ་འབྱུང་། ། རབ་ལྕི་ལས་
ཀྱི་ནོན་པའི་སྦྲུམ་མ་ནི། ། ཚིག་རྩུབ་མཐོར་རླུང་དྲག་པོས་ཕྱོགས་མཐར་
བསྐྲད། ། སྐྱབས་བྲལ་དེས་ནི་ཟླ་དགུ་ངོ་བཅུའི་བར། ། མ་མྱོང་བྱ་བའི་སྡུག་
བསྔལ་ཅི་ཡང་མྱོང་། ། སླར་ཡང་སྔར་གྱི་ལྷས་དེར་ར་གླང་རྣམས། ། སྔར་
བཞིད་འཁོད་པ་མཐོང་ཚེ་ཡ་མཚན་སྐྱེས། ། ཨེ་མ་འདི་ལ་དགོས་བྱེད་ཅི་ཡོད་
སྙམ། ། དེ་ནུབ་ཉལ་བའི་གནས་དེར་ཁྱེའུ་བཙས། ཕྲ་ལྡོག་བརྡ་བཏགས་སྤྲུལ་
པའི་སྐུ་དེ་ནི། ། ལོ་བདུན་ལོན་ཚེ་ཆོས་ལ་འཛུད་པར་བརྩམས། ། ཕ་མེད་བུ་
འདི་འཇིག་རྟེན་གཞན་གང་གནས། ། གང་ལའང་གཏད་པ་ཡོད་པ་ངས་མ་
གོ། ། བུ་མོའི་གྲོགས་སྐལ་ཆད་ནས་རེ་ཤིག་ནས། ། རྐྱེན་མེད་བུ་འདི་ལས་ཀྱི་
མངལ་དུ་ཆགས། ། ད་ནི་རྒྱལ་ཐང་ཆུ་བཟང་དགོན་པ་རུ། ། མ་བུ་གཉིས་ཀ་



ཐུན་མོང་གི་སྒོའི་རྣམ་ཐར།
323
དམ་པའི་ལྷ་ཆོས་བྱེད། ། སྙམ་པའི་རང་བློ་འགྱུར་མེད་སྐྱེས་པ་ན། ། གཙང་
རིགས་ལྷ་ཡིས་རང་གཟུགས་ཉེར་བསྟན་ཏེ། ། བསམ་འོད་བླ་མ་ལ་ནི་དོན་འདི་
ཞུས། ། ནང་པར་ཁྱེད་ཀྱི་དྲུང་དུ་མ་སྨད་གཉིས། ། ལྷ་ཆོས་ཞུ་བའི་དོན་དུ་
འོངས་བ་ན། ། བུད་མེད་བདག་གི་ལགས་པས་ཚུལ་ཁྲིམས་ཀྱི། ། བསླབ་པས་
མ་འཆིང་རིགས་རྒྱུད་སྤེལ་བར་འཚལ། ། བླ་མས་དེ་དོན་རྒྱས་པར་གསུངས་པ་
ན། ། གཉག་སྟོན་ལ་སོགས་ཡུལ་མི་ཐམས་ཅད་ཀྱིས། ། བསྟོད་ཅིང་བསྔགས་
ལ་བཀུར་བའི་གནས་སུ་འཛིན། ། མ་དེས་ནམ་མཐའ་བཏེགས་པའི་གོ་བར་
ནས། །ཁྲི་གདུགས་སྐྱིད་པའི་ཉི་མ་གསལ་པོར་ཤར། ། ཐེ་ཚོམ་མུན་པའི་
ཚོགས་རྣམས་རང་སར་ཡལ། ། སྙན་པའི་གཏམ་འདི་ད་ལྟའི་བར་དུའང་
སྣང་། ། གསུམ་རྩེན་མཛེས་པའི་པད་མཚོ་ལས་འོངས་ཤིང་། ། དྲི་མེད་ལང་
ཚོའི་སྤུ་སྡུག་གོས་གྱོན་པས། ། ལྷ་བུ་ངང་པ་གཞོན་ནུ་འཛམ་གླིང་བྱོན། །
སྔོན་ལྷའི་བུ་གསུམ་གྱིས་ལྷ་ཡུལ་ནས་སླུ་ཐག་འོངས། མགོ་བཏུམ་དུས་
རལ་གྲི་ཀླད་ལ་སྐོར་ནས་རྨུ་ཐག་ཆགས་ནས་ལུས་ས་ལྷ་རྒྱལ་ཐང་མཆེད་གསུམ་
ཡིན་སྙད།
བློ་གསལ་ཁོ་བའི་རུས་པའི་འབྱུང་ཁུངས་ཡིན། ། དུས་འདིར་འཆི་མེད་
དབང་པོའི་ཕོ་བྲང་ནི། ། བཀོད་ལེགས་པ་ལ་འཕོས་འདྲ་སྤྲུལ་པའི་སྡེ། །
ཆོས་རྒྱལ་མི་དབང་རིམ་པར་བྱོན་པའི་ས། ། བློ་ལྡན་སྐྱེ་བོས་གང་བའི་རྒྱལ་
སྲིད་ཆར། ། རྣམ་དཔྱོད་རབ་གསལ་དགེ་བའི་ངང་ཚུལ་ཅན། ། ཐུབ་བསྟན་
གཙུག་གིས་ལེགས་མཆོད་ལུགས་གཉིས་ཀྱི། ནོར་འཛིན་ཕྲིན་ལས་མང་པོ་སྒྲུབ་
མཁས་པ། ། ཉེ་དབང་དང་མཚུངས་ཚེ་དབང་བཟང་པོ་བྱུང་
། ། སྒྱུ་མ་ལྟ་



324
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བུའི་འབྱོར་པའི་མིག་རྒྱུ་ལ། ། མངོན་པར་ཞེན་པའི་དྲི་མ་རྒྱང་སྲིངས་ནས། །
རྒྱལ་བའི་སྐུ་གསུང་ཐུགས་ཀྱི་རྟེན་མཆོག་གི། ། མྱ་ངན་མེད་རྒྱལ་འབྱོར་པའི་
ལམ་དུ་ཞུགས། ། ཚོགས་གཉིས་ཤིང་རྟའི་འཁོར་ལོས་ཉེར་དྲངས་ནས། །
སིང་གྷའི་གླིང་ནས་ཆོས་ཀྱི་ཉིན་བྱེད་ཡང་། ། གངས་ཁྲོད་མུན་སེལ་སྣང་བར་
བསམ་བཞིན་དུ། ། ཤེས་རབ་ཡུམ་གྱི་ལྷུམས་སུ་བདེ་བར་ཞུགས། །
ཅེས་སྔོན་བྱུང་རྣམས་ཚིགས་སུ་བཅད་པའི་ཕྲེང་བས་ཉེ་བར་བསྙད་
ནས། ། སྐབས་ཀྱི་དོན་ལ། ཁོ་བོ་རབ་བྱུང་ཅེས་པ་མེ་མོ་ཡོས་ཀྱི་ལོ། ཡབ་
དགུང་ལོ་ལྔ་བཅུ་ང་བདུན། ཡུམ་དགུང་ལོ་ཉི་ཤུ་རྩ་གཉིས་བཞེས་པ། སྨོན་
ཐང་རྒྱལ་པོའི་ཁབ་ཀྱི་བྱང་ཤར་ཉེ་བ་ཤག་དབྱིངས་བསམ་གྲུབ་དགེ་འཕེལ་དུ་
དབྱར་ཟླ་དང་པོ་སྒྲོན་གྱི་ཟླ་བའི་ཡར་ངོའི་ཚེས་ལྔའི་སྲོད་ཀྱི་ཆ་ལ་བདེ་བར་
བཙས་ཞེས་གླེང་། དེ་ནུབ་སྐྱེད་ཚལ་མེ་ཏོག་ར་བར། ། འཇམ་དབྱངས་མེ་
ཏོག་ཟེ་འབྲུ་སྟོང་ལྡན་ཅིག་ཀྱང་མཉམ་དུ་བྱུང་བ་ནི། མ་སོགས་དེ་དུས་ཀྱི་སྐྱེ་བོ་
ཕལ་ཆེ་བའི་བློར་གསལ་བར་སྣང་བ་ཡིན་ནོ། ། སྟོང་ཉིད་ཡུམ་གྱི་མཁའ་
དབྱིངས་ཉི་ཟླའི་ཁྲིར། དང་པོའི་དབྱིངས་ལས་མི་ཕྱེད་རྡོ་རྗེའི་དངོས། ཡོངས་
རྫོགས་སྐུ་ཡི་དཀྱིལ་འཁོར་མཛེས་སྡུག་ཅན། ། མཚན་དང་དཔེ་བྱད་འབར་
བའི་རྣམ་འཕྲུལ་བསྟན། ། ཆོས་ དབྱིངས་ཡུམ་ གྱི་ པད་ མཚོ་ ལས་ མཐོན་
པའི། ། ལྷ་སྲས་ལང་ཚོ་གསར་པའི་ཟུར་ཕུད་ཅན། ། ཡིད་འཕྲོག་ཨུཏྤལ་གཡོ་
བའི་གེ་སར་ནི། ། ཕན་དགོངས་འདབ་བརྒྱའི་ཚལ་དུ་ཤར་བ་སྙམ། ། ཡིད་
འོང་སྐྱེད་ཚལ་ར་བའི་ལུག་ར་དེར། ཡིད་འཕྲོག་མེ་ཏོག་མཛེས་སྡུག་ངོ་མཚར་
ཅན། ། ཡི་དམ་འཇམ་པའི་དབྱངས་ཀྱིས་རྗེས་བཟུང་བའི། ། ཡིད་ཀྱི་མུན་



ཐུན་མོང་གི་སྒོའི་རྣམ་ཐར།
325
སེལ་སྐྱེས་བུ་འཁྲུངས་པའི་བརྡར། ། རྣམ་དཀར་བསླབ་གསུལ་ཨུཏྤལ་འདབ་
སྟོང་ཅན། ། རྣམ་དག་ཚུལ་ཁྲིམས་མཚོན་པའི་དྲི་ལྡན་ཞིང་། ། རྣམ་གྲོལ་ཟེ་
འབྲུ་བཞད་པའི་འཛུམ་མདངས་ནི། ། རྣམ་མང་བདུད་ལ་འཆའ་བཞིན་རྒོད་
པར་གྱུར། ། དལ་འབྱོར་རྟེན་བཟང་མི་ལུས་རིན་ཆེན་དང་། ཟང་ཟིང་ནོར་
གྱི་མཆོག་རྣམས་ལེགས་སྩལ་ཞིང་། ། བྱམས་པའི་སྤྱན་དང་གང་ཐུགས་བརྩེ་བ་
ཡིས། ། ལེགས་པར་བསྐྱངས་པའི་དྲིན་ཅན་མ་མ་ནི། ། འདིས་མཚོན་མ་རྒན་
ཁམས་གསུམ་སེམས་ཅན་རྣམས། ། ཉེ་རིང་མེད་པར་སྙིང་གི་དཀྱིལ་དུ་སྦ། །
ཕྱོགས་རིས་མེད་པར་ཕན་སེམས་དག་པས་སྐྱོངས། ། འདི་ཡིས་ཚུལ་ལ་དཀོན་
མཆོག་འཛུམ་པ་འཆོར། ། འོན་ཀྱང་འདི་དག་ཐམས་ཅད་བརྡ་ཆོས་ཡིན། །
ཕནི་སྙིང་རྗེ་མ་ནི་ཤེས་རབ་སྟེ། ། ང་རང་རང་འབྱུང་ལྷན་སྐྱེས་རྣམ་རོལ་
ལས། ། ཕ་མར་གྱུར་པའི་མིང་ཡང་འདི་ན་ཅི། ། དེ་ལྟ་ན་ཡང་རིགས་དྲུག་
སེམས་ཅན་ཀུན། ། མེ་ལོང་གཟུགས་ལྟར་སྣང་ཡང་ངོ་བོས་སྟོང་
། ། རང་
བཞིན་མ་གྲུབ་སྣང་བ་མི་འདོར་བ། ། ཆོས་འདི་ཟབ་སྟེ་དམན་པས་གོ་མཐོང་
དཀའ། ། དེ་ནས་སྐྱེས་མ་ཐག་ཏུ། རྩིས་ལ་མཁས་པ་དུ་མས་སྐྱེས་སྐར་ལ་
སོགས་པར་རྩིས་པའི་ཡི་གེ་མང་དུ་སྣང་ཡང་རྒྱས་པར་མ་བྲིས་ལ། ། མདོར་
བསྡུས་ཙམ་ཅིག་བརྗོད་ན། ། སྒྲོལ་མའི་ཐུགས་རྗེས་དལ་ཐོབ་ཅིང་། ། སོ་
བདུན་བར་དུ་བདེ་བར་འཚོ། ། ཡིད་ཀྱི་དངུལ་དཀར་མེ་ལོང་ལ། ། ཤེས་བྱའི་
གཟུགས་བརྙན་ཅིར་ཡང་འཆར། ། ཞེས་འབྱུང་ངོ་། ། སྙིང་རྗེ་དང་བྲལ་མ་
རུང་སེམས་ ལྡན་ པའི། ། ནག་ཕྱོགས་ བདུད་སྡེའི་ ཚོགས་ནི་ བསམ་ སྦྱོར་
རྩུབ། ། ཆོས་བྱེད་ཉིན་སྐར་དང་མཚུངས་དེ་དག་ལའང་། རྟག་ཏུ་འཚེ་བ་



326
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
མང་བར་རྒྱལ་བས་གསུངས། ། རབ་དཀར་དར་གྱི་ངོས་ལ་ཆེས་ཕྲ་བའི། ། དྲི་
མ་ཅུང་ཟད་ཙམ་ཡང་བསལ་བར་སྣང་། ། རེ་ནག་ངོས་ལ་ཇི་ལྟའི་ནག་པོ་
ཡང་། ། སྣང་བར་མི་འགྱུར་འདི་ནི་དངོས་པོའི་གཤིས། ། གཙང་སྦྲ་ཆེ་ལྡན་
གཉིས་སྐྱེས་བྲམ་ཟེའི་རིགས། ། ཅུང་ཟད་ཙམ་གྱིས་འབགས་པས་ཚེ་སྲོག་
འཕྲོག ། མི་གཙང་ཁུང་བུར་འཇུག་པའི་ཁྱི་ཕག་རྣམས། ། ངན་སྐྱུག་ཟས་སུ་
སྟེན་ནས་ལུས་སེམས་འཚོ། ། སྔོན་ལས་དབང་གི་ཉམས་ཆུང་བདག་གི་
ལུས། ། འཇིགས་རུང་གྲོང་པའི་ནད་ཀྱིས་རྣམ་པར་བཏབ། ། བཞིན་རས་
མདངས་ཉམས་རིག་པའི་ངར་ཡང་བཅོམ། ། ཆུ་སྐྱེས་ལག་གི་པདྨོ་རྣམ་པར་
ཟུམ། ། དེ་མཐོང་ནས་ནི་ཡབ་ཡུམ་དགེ་བའི་ཚལ། ། གནས་སྐབས་བ་མོའི་
སད་ཀྱི་བཏབ་པ་བཞིན། ། རིགས་འཛིན་མཐུ་དང་དཀོན་མཆོག་ཐུགས་རྗེ་
ཡིས། ། མ་ཉམས་ལུས་ཀྱི་པད་ཚལ་སླར་ཡང་རྒྱས། ཅེས་བརྗོད་པའི་དོན་
དང་མཐུན་པར། བདག་སྐྱེས་ཙམ་ཉིད་ནས་ན་བའི་སྒོར་ཞུགས་པས། ། བརྩེ་
ལྡན་ཡུམ་གྱི་སྙིང་གི་ཚེར་མར་གྱུར་ནས། ། དེ་དག་ལ་ཕན་པའི་ཐབས་སུ་བགྱི་
ཇིསྙེད་པ་དག་ལ་ངལ་བ་མེད་པར་སྒྲུབ་ཅིང་། ། རེས་འགའ་མི་བཟོད་པའི་
ཟུག་རྡུས་རྒྱུད་རླན་ཏེ། ། བརྩེ་བའི་མཆི་མ་ཡང་དབྱར་དུས་ཀྱི་ཆར་རྒྱུན་ལྟར་
འབེབས་པར་བྱེད་པ་ལས། སླར་ཡང་སྔར་བཤད་པ་ལྟར་གྲིབ་སྐྱོན་གཅིག་ལ་
བརྟེན་ནས། ན་བ་དྲག་པོས་བཏབ་པ་ན། རིག་འཛིན་གྱི་འཁོར་ལོ་བསྒྱུར་བ་
སྔགས་འཆང་གྲུབ་པའི་དབང་ཕྱུག་རྩ་བརྒྱད་པ་ཆེན་པོ་བློ་གྲོས་བཟང་པོ།
གསང་སྔགས་རྙིང་མ་རང་ལུགས་ཀྱི་སྦྱོར་སྒྲོལ་གྱི་ཆོ་ག་ཟབ་རྒྱས་དང་བཅས་པ་
ལན་གསུམ་དང་། ཚེ་རྟ་སྦགས་མའི་དབང་ཅིག་གནང་བས། ན་བ་དེ་ལས་རེ་



ཐུན་མོང་གི་སྒོའི་རྣམ་ཐར།་
3 27
ཤིག་གྲོལ་བར་གྱུར་ཏོ། ། དེ་ནས་ལོ་ངོར་ལྟ་བ་ན་མའི་པང་དུ་ཁྱེར་ཏེ། རྭ་
སྟོན་ཡོན་ཏན་དཔལ་བཟང་པོའི་ཞབས་དྲུང་དུ་དབང་དང་བྱིན་རླབས། ཁྱད་
པར་མིང་ཞུ་བ་ལ་ཕྱིན་པས། མིང་སྔར་དུ་བཏགས་ཟིན། བྱིས་པ་འདི་སྒྲོལ་མ་
འབུམ་གཏེར་ཅིག་བཙུགས་རྗེས་ལ་རང་སྐྱེས་པ་ཡིན་པས། མིང་ལ་ཡང་སྒྲོལ་
མ་འབུམ་ཐོགས་གསུང་ཞིང་། དཔལ་མན་ངག་ལྕམ་མེའི་རྒྱུན་ཁྲིད་ཚེ་དབང་
དང་། བྱང་ཆུབ་སེམས་དཔའ་ཟླ་བ་རྒྱལ་མཚན་གྱི་ཞལ་གཟིགས་སུ་གྱུར་པའི་
རྟ་མགྲིན་ལྕགས་རལ་ཅན་གྱི་རྗེས་གནང་ཅིག་ཀྱང་གནང་། ཅེས། དམ་པ་དེ་
ཉིད་ཀྱི་མཆོད་གཡོག་པར་གྱུར་པ། ཨ་པོ་ཤེས་མའི་ངག་ནས་ཐོས་སོ། ། དོན་
འདི་ལ་དགོངས་ནས། རྩ་བའི་བླ་མ་གཙུག་རྒྱན་གྱི་ནོར་བུ་རྩོད་པའི་དུས་ཀྱི་
ཐམས་ཅད་མཁྱེན་པ་ལེགས་པའི་འབྱུང་གནས་ཀྱིས། སྔར་གནང་བའི་ཕྱག་
དམ་གཅིག་གི་ནང་ན། འགྲོ་ཀུན་སྲིད་པའི་མཚོ་ལས་སྒྲོལ་མཛད་མ། ཉིད་ལ་
རྣམ་སྣང་ཆེན་པོས་བསྟོད་པའི་ཚོགས། ། ཇི་སྙེད་འབུམ་གྱི་བཟླས་བརྗོད་
བགྱིས་པའི་མཐུས། ལེགས་པར་འཁྲུངས་པ་གང་ཁྱོད་དགེ་གྱུར་ཅིག ། ཅེས་
བླ་མ་ཡབ་སྲས་གཉིས་ཀྱིས། ། མིང་གི་དགའ་སྟོན་གྱི་ཤིས་བརྗོད་གསུང་གི་རྒྱུན་
ལམ་ལས་དགེས་པའི་སྙིམ་པས་ལེགས་པར་གནང་བར་མཛད་པ་ཡིན་ནོ། ། མ་
ནི་བུ་ལ་བརྩེ་བའི་ངང་ཚུལ་ཏེ། དཔེ་ཙམ་མཚོན་ནས་བདག་གི་ཨ་མའི་ཚུལ།
བུའི་ཆེད་དུ་མ་བཟོད་བརྩེ་བ་ཡིས། ངུས་པའི་མཆི་མ་རྒྱ་མཚོ་བཞི་བས་མང་།
རང་ལུས་བཅུད་ཀྱི་སྙིང་པོ་འོ་མའི་རྒྱུན། ། ནུ་མའི་ལམ་ནས་ཁ་ཡི་པདྨོར་
སྦྱིན། ། མི་གཙང་ལག་གིས་ཕྱིས་པའི་དྲིན་ཅན་གྱིས། ། མ་རྒན་དོན་ནི་བདག་
གིས་ནམ་ཞིག་འགྲུབ། ། མཐའ་ཡས་འགྲོ་བ་ཀུན་ཀྱང་བདག་གི་མ། ། ཡང་



328
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་བྱས་ཏེ་དངོས་ཀྱི་མ་དང་མཚུངས། ། རེས་འགའ་བདག་གི་ཕྱིར་དུ་ཤི་བ་
ཡི། ། རུས་པའི་ཕུང་པོ་རི་རབ་ལས་ཀྱང་རྒལ། བདག་ཅག་གཏི་མུག་མུན་
པའི་རང་བཞིན་གྱིས། ། ཅི་བྱས་ཐམས་ཅད་མ་ལ་གནོད་འཚེའི་རྒྱུ། ། མ་ལ་
ཕན་པའི་དོན་ནི་རྒྱ་ལམ་ན། ། རེས་འགའ་ཙམ་དག་ཆོས་བརྒྱད་དུག་གིས་
སྦགས། དམྱལ་བའི་གནས་ན་བདག་གི་དྲིན་ཅན་མ། ། ལྤགས་པ་ཤུས་ནས་
རུས་གོང་ཁ་བའི་མདོག ། ཡུད་ཙམ་དྲན་ཚེ་བཟོད་བླགས་མི་འདུག་ན། །
དམྱལ་ཚེ་འཁྱོལ་དུས་མེད་འདི་ཇི་ལྟར་བྱ། ཡི་དྭགས་གནས་སུ་སྐྱེས་པའི་དྲིན་
ཅན་མ། ། མིང་ཙམ་གྱི་ན་རྙེད་པའི་སྐབས་མེད་ཅིང་། བདག་ཅག་ཡུད་ཙམ་
བཀྲེས་སྐོམ་མཐའ་དག་ལས། ། སྐྱོབ་བྱེད་མ་ཡི་དྲིན་ནི་ཇི་ལྟར་ལོན། ། དུད་
འགྲོའི་གནས་ན་འཁོད་པའི་མ་རྒན་གྱི། ། ཤ་ཁྲག་ཕལ་ཆེར་མགྲིན་པའི་ལམ་ལ་
ཤར། ། སེར་མོས་གཡོགས་པའི་སེར་པོ་བཟང་རྫུས་མཁན། ། ཁྱོད་ལས་
དམན་པ་སྲིད་ན་གཞན་ཡོད་དམ། ། མཐོ་རིས་གསུམ་ན་འགྱུར་དང་འདུ་བྱེད་
སོགས། ། སྡུག་བསྔལ་འགྱུར་བའི་ཚུལ་རྣམས་ཤེས་གྱུར་ཀྱང་། ། བ་སྤུ་ཙམ་
ཡང་གཡོ་བའི་སྐབས་མེད་པ། ། ཐེག་ཆེན་མིང་དུ་བཏགས་པའི་ལྟ་ལོག་
མཁན། ། བདག་གིས་ཉིན་མཚན་མེད་པར་རབ་འབད་མོས། ། མ་གྱུར་འགྲོ་
བའི་སྡུག་བསྔལ་ཆ་ཙམ་ཡང་། ། སེལ་བྱེད་ནུས་པ་མ་མཆིས་རྩེ་ བརྒྱུད་
པའི། ། བླ་མའི་ཚོགས་ཀྱིས་མ་རྣམས་དྲང་དུ་གསོལ། ། དེ་ལྟར་བདག་བྱིས་
པའི་ཆུང་ཆུང་གི་དུས་ལྷག་པར་ན་བ་ཡོད་པས་མཚམས་སྦྱོར། ། ཡབ་ཡུམ་
བསྟན་པ་ལ་དད་པའི་ཐུགས་རྗེ་དང་། ། རྩ་བའི་བླ་མ་རིན་ཆེན་རྣམ་བཞིའི་ཡ་
གྱལ་དུ་གྱུར་པ། ། དཔལ་བརྩེ་བ་ཆེན་པོ་ཀུན་དགའ་མཆོག་གྲུབ་ཀྱི་བཀའ་དྲིན་



ཐུན་མོང་གི་སྒོའི་རྣམ་ཐར།
32
ལ་བརྟེན་ནས། ། ལོ་ངོ་གསུམ་དུ་བལྟ་བ་ན། སྐྱབས་གསུམ་འཛིན་པའི་དགེ་
བསྙེན་གྱི་བསླབ་པ་ཞུས་ནས། ། སངས་རྒྱས་ཀྱི་བསྟན་པའི་སྒོར་བཞུགས་པས།
ན་བའི་རྒྱུན་ཅུང་ཞིག་སེལ་བར་གྱུར་ཅིང་། ། སླར་ཡང་ལོ་གསུམ་ངོ་བཞིར་
བལྟ་བ་ན། ས་ག་ཟླ་བའི་ཉེར་ལྔའི་སྔ་དྲོའི་ཆ་ལ། ། ཤག་གསེར་ཁང་དུ་དམ་
པ་དེ་ཉིད་ཀྱི་ཞབས་དྲུང་དུ། ། རྩ་བ་བཞི་ཆང་དང་ལྔ་སྤོང་བའི་དགེ་བསྙེན་གྱི་
སྡོམ་པ་ཞུས་པའི་མདོ་ལ། ། སྔར་གྱི་ན་བ་དེའི་རྒྱུན་དེ་རྣམས་ཀྱང་ཆར་རླུང་
དྲག་པོས་སྤྲིན་གཏོར་བ་བཞིན་དུ་གྱུར་ཏེ། ། ན་བའི་རྒྱུན་དེ་རྣམས་ཆད་པར་
གྱུར་ཏོ། ། དེ་ལྟར་ན་སྔར་གྱི་ན་བའི་རྒྱུན་དེ་སངས་རྒྱས་ཀྱི་བསྟན་པ་རིན་པོ་ཆེ་
དང་མཇལ་བའི་དཀོན་མཆོག་གི་ཐུགས་རྗེའི་ཕྲིན་ལས་ཅིག་ཡིན་པར་མངོན་
ནོ། ། ན་བ་ལམ་འཁྱེར་བྱིས་བློས་ཤེས་མིན་ཀྱང་། དཀོན་མཆོག་ཐུགས་རྗེས་
རྐྱེན་ངན་གྲོགས་ སུ་ ཤར། དལ་འབྱོར་ལུས་ ཐོབ་བསྟན་ པའི་ སྒོར་ཞུགས་
འདི། ། ལས་འཕྲོས་སད་པའི་ཐོག་མ་ཡིན། ། ཡང་དག་དོན་ལ་ན་བྱ་ན་བྱེད་
བྲལ། ། ཀུན་རྫོབ་ན་བ་ཆོས་ལ་བསྐུལ་བའི་རྐྱེན། ། སྔ་མའི་ལས་ཀྱི་འཕེན་པ་
བཟང་ངན་ཉིད། ། ཚེ་འདིའི་བདེ་སྐྱིད་ཀུན་གྱི་བྱེད་པར་གོ། ། གཞོན་ནུའི་
དུས་ནས་ཁྱིམ་གྱི་འཆིང་བ་ལས། ། རིང་དུ་གྲོལ་ནས་ཚུལ་ཁྲིམས་གཙང་མའི་
གོས། ། སྨོན་ལམ་དབང་གིས་འབད་མེད་རྙེད་པ་འདི། ། སྐྱེས་ཆེན་དམ་པ་
རྣམས་ཀྱིས་སྨོན་པའི་གནས། ། དེ་ནས་བཟུང་ཏེ་ལོ་བརྒྱད་ཀྱི་བར་དུ། །
ལུགས་གཉིས་མཁྱེན་པའི་སྤྱན་རས་གསལ་བའི་ཡབ་ཀྱི་ཉིན་བྱེད་ཀྱིས་ལེགས་
པར་བསྐྱངས་པས། ལྷའི་བུའི་ལུས་ལྟ་བུའི་ལུས་སེམས་བདེ་བས་ཉེ་བར་འཚོ་
ཞིང་། ། ཀློག་སོགས་བྱ་ཆ་ཆོས་སྤྱོད་ཀྱི་རིམ་པར་གྱུར་པའི། ། བསླབ་པར་བྱ་



330_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བའི་གནས་ཕྲ་མོ་ཅུང་ཟད་ཙམ་ཡང་བདེ་བླག་ཏུ་ཤེས། ། དེ་ནས་རིང་པོར་མ་
ལོན་པར་ཡབ་ཀྱི་ཉིན་བྱེད་དེ་ཡང་གླིང་གཞན་ནུབ་རིར་ཡོལ་བའི་ཚུལ་བསྟན་
ཏོ། ། དེ་ལྟ་ན་ཡང་བརྩེ་ལྡན་ཡུམ་གྱི་ཟླ་འོད་ཀྱིས་ཡུན་རིང་དུ་བསྐྱངས་ཤིང་།
བྱམས་བརྩེའི་ངང་ཚུལ་སྒོམ་པའི་མ་མ་རྒན་མོས་བདག་སྐྱེས་ཙམ་ཉིད་ནས་མའི་
བྱ་བ་མཐའ་དག་རྫོགས་པར་བྱས་ཤིང་། ལུས་སེམས་བསྐྱེད་བསྲིངས་ནས་དུས་
དང་གནས་སྐབས་ཀུན་དུ་བསྐྱངས་པས་དྲིན་ཆེ་བ་ཡིན་ནོ། ། སྟོན་ཟླ་ཐ་ཆུང་
སྨིན་དྲུག་ཟླ་བའི་ཚེས། ། ཚེས་གྲངས་བཅུ་གཉིས་ཡར་ངོར་གྱུར་པའི་ཉིན། །
ཉིན་བྱེད་ ཤེར་དུས་ཡབ་ཀྱི་ཉིན་བྱེད་ གཤེགས། ། གཤེགས་ ཤུལ་ གྱི་ནར་
འཁྱམས་པའི་བུ་ལ། ། ལ་ལས་བཅོ་དང་ལ་ལས་སེམས་གསོའི་ཚུལ། ། ཚུལ་
ལུགས་སྣ་ཚོགས་རྨི་ལམ་བཞིན་དུ་དྲན། ། དྲན་ཡུལ་འདི་འདྲའི་སྣང་བ་ལྷག་
པར་སྐྱོ། ། སྐྱོ་བའི་གླུ་དབྱངས་ཅུང་ཞིག་བླངས་པ་ན། ། ན་རྒས་སྐྱེས་དང་
འཆི་བའི་སྡུག་བསྔལ་ལས། ། ལས་ཀྱི་དབང་གིས་མྱོང་ཚུལ་ཐ་དད་སྣང་། །
སྣང་བ་འདི་ལ་དཔྱད་ན་ཞེན་ལོག་རྒྱུད། རྒྱུ་འདི་སོམས་ལ་འཁོར་བའི་ཕུན་
ཚོགས་སྤོངས། ། དེ་ནས་རང་གི་དགོན་པར་འོངས་ནས། ། ལོ་དགུ་པ་ནས་
རང་ལོ་བཅུ་གསུམ་གྱི་བར་དཔལ་བརྩེ་བ་ཆེན་པོ་ཀུན་དགའ་མཆོག་གྲུབ་ཀྱི་
ཞབས་པད་སྤྱི་བོར་བླངས་ནས་བར་མ་རབ་བྱུང་གི་བརྟུལ་ཞུགས་དང་། དགེ་
ཚུལ་གྱི་ཁྲིམས་ཡང་དག་པར་མནོས་ཤིང་། སྔ་སོར་རང་ལོ་བདུན་འགྲོ་བའི་
བྱའི་ལོ། ། དཔལ་གཤིན་རྗེའི་གཤེད་དམར་པོ་ལྷ་ལྔའི་བདག་ཉིད་ཅན་གྱི་རྡུལ་
ཚོན་གྱི་དཀྱིལ་འཁོར་དུ་བཅུག་ནས། ། རྡོ་རྗེ་རིགས་ཀྱི་མིང་བཏགས། ། སྨིན་
བྱེད་དང་པོར་བསྐུར་བའི་དམ་ཚིག་གི་སློབ་དཔོན་ཆེན་པོ་ཉིད་དུ་གྱུར་པ་ཡིན་



ཐུན་མོང་གི་སྒོའི་རྣམ་ཐར། །
331
ཞིང་། གཞན་ཡང་ལམ་འབྲས། ཤིན་ཏུ་སྤྲོས་མེད། སྨར་ཁྲིད། རྟེན་འབྲེལ་
སྙིང་པོ། སྐྱིད་སྡུག་ལམ་ཁྱེར། ཞེན་པ་བཞི་བྲལ། བློ་སྦྱོང་སོགས་ཁྲིད་ཁ་དུ་
མ་དང་། ངན་སོང་སྦྱོང་རྒྱུད་ཀྱི་སྐོར་དང་། བསྙུང་གནས་ཀྱི་སྐོར་སོགས་
དབང་རྗེས་གནང་འགའ་ཞིག་དང་། ལུང་གི་སྐོར་བསམ་གྱི་མི་ཁྱབ་པ་དང་
བཅས་པའི་བཀའ་དྲིན་ཉེ་བར་ནོད་ཅིང་། ཁྱད་པར་ལོ་ཙཱ་བ་རིན་ཆེན་བཟང་
པོའི་རྣམ་ཐར་གྱི་ལུང་ཅིག་ཐེབ་པས། དེའི་ནང་ནས་ལོ་ཙཱ་བ་སྐུ་ན་གཞོན་པའི་
དུས་སུ། ། རྨི་ལམ་ན་མཁའ་འགྲོ་མ་སྲའི་གོ་ཆ་བྱོན་ཏེ། ། སྲིན་བུའི་ཁ་ཆུས་
རང་ལུས་འཆིང་བ་ལྟར། ཡུལ་གྱི་ཞེན་པས་བདུད་ཀྱི་རྒྱུ་རུ་ཆུད། བདེ་འགྲོ་
ཐར་པ་འདོད་པའི་མི་དག་སུ། རྒྱ་གར་ཤར་ནུབ་ཆུ་བཞིན་བྱུགས་ནས་ནི།
དམ་ཆོས་རྒྱ་མཚོ་བོད་དུ་བསྒྱུར་ན་བདེ། ཅེས་བསྐུལ་བའི་མདོ་ལ་མནལ་སད་
པན་སྐུ་ལུས་ཐམས་ཅད་རྡུལ་ནས་ཆུ་བཞིན་དུ་གྱུར་ཏོ། ། རང་དབང་མེད་
པར་ཐུགས་གཡོས་ཏེ། སྐུ་སྲོག་ལ་མ་ལྟོས་པར་རྒྱ་གར་ལ་བྱོན་ཟེར་བའི་རྣམ་
ཐར་དེ་ཐོས་པ་ཙམ་གྱིས་དབུས་གཙང་ལ་འགྲོ་འདོད་ཀྱི་བློ་བཅོས་མ་མ་ཡིན་པ་
སྐྱེས་ཏེ། དཔལ་བརྩེ་བ་ཆེན་པོ་དང་། མ་སོགས་ཉེ་འབྲེལ་ཀུན་ལ་ནན་གྱི་ཞུ་
ཕུལ་སྟེ། གྲྭ་དགོན་སོ་སོར་མང་ཇ། འགྱེད་སོགས་དང་བཅས། བདག་སྤུན་
གཉིས་ཀྱིས་ གཙོ་བྱས་ སློབ་ གཉེར་མ་མངགས་ པའི་ གྲྭ་ པ་ ཉི་ ཤུ་ཙམ་ དང་།
གཞན་ཚོང་སོགས་དོན་དུ་གཉེར་བ་དུ་མ་དང་བཅས་ནས་ཤར་ཕྱོགས་དག་པའི་
ཞིང་དུ་འགྲོ་བར་ཆད་པའི་དུས་སུ། དམ་པ་དེ་ཉིད་ཀྱི་དྲུང་དུ་བདག་རང་ལ་
བུམ་པ་ཆུང་ཆུང་ཤིན་ཏུ་ལེགས་པ་བཟོ་ཁྱད་ཕུལ་དུ་ཕྱིན་པ་ཅིག་ཡོད་པ་དེ་བྱི་
དོར་ལེགས་པར་བྱས། རང་གི་ལག་བདར་ཏེ། ལྕགས་སྐུད་མའི་ཆུ་མིག་ནས་



332
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཆུ་གཙང་གི་གང་བའི་ཁ་རུ་ཤིང་རྟོག་བིལ་པ་ཅིག་བཞག་ནས། དཔལ་བརྩེ་བ་
ཆེན་པོ་ཀུན་དགའ་མཆོག་གྲུབ་ཀྱི་ཕྱག་ཏུ་ཕུལ་བས་ཤིན་ཏུ་དགྱེས་པའི་རྣམ་
འགྱུར་དང་བཅས་ནས། སྤྱིར་ཁྱོད་དབུས་གཙང་དུ་འགྲོ་བ་ལ་ལོ་གཞོན་དྲགས་
པ་ནས། ངེད་ཉེ་འབྲེལ་ཀུན་ཀྱང་སེམས་འཕྲེང་བར་འདུག ཁྱད་པར་ཨ་མས་
ངེད་ལ་ཡང་། ཁྱོད་བཏང་ན་མི་ཡོང་བའི་ཚུལ་མང་པོ་ངུ་མ་ལབ་ཏུ་ཁར་སང་
ཁྱོད་རང་ཡོད་སར་ལབ་པ་ལྟར་ཡིན་པས། ངེད་ཀུན་གྱི་བསམ་པ་ལ་ཆས་ཀ་
སོགས་ལའང་ཁྱད་ཆེ་བར་འདུག ད་ལན་ཨ་ཇོ་ཨའུ་པ་དཔོན་གཡོག་རྣམས་
རྫངས། ལོ་གཉིས་ཙམ་ནས་ཁྱོད་རང་ཕྱིན་ན་གཞི་བྱེས་ཀུན་ཏུ་ཁེབས་ཆེ་ཞིང་།
འོས་བབ་ཏུ་འདུག་ཟེར། ཚེ་ཐར་དང་། རྡོ་རྗེ་ཚེ་དབང་སོགས་ཀྱི་གྲོས་ལ་ཤར་
བ་ཡིན་ནའང་། ཁྱོད་རང་ནན་བསྐྱེད་ནས་ཞུ་བ་འབུལ་ཅིང་། ཨ་མ་སོགས་
ལའང་འཕྲེང་རྒྱུད་མེད་པའི་གཏམ་མི་གཞན་གྱི་བློ་ལའང་མི་འཆར་བའི་གཏན་
ཚིགས་དང་བཅས། ཁར་སང་ཀུན་འཛོམས་པར་ལབས་པ་དེས་ཐམས་ཅད་
ཡིད་ཆེས་ནས་ད་རྫོང་བ་ལ་ཐག་ཆོད་ཡོད་པས་བློ་མི་བདེ་བའི་ཙབ་ཙོབ་མ་བྱེད།
ལར་ཡོན་ཏན་གཞོན་པའི་དུས་སུ་སློབ་བྱ་བ་ཡིན་པས་སྔར་གྱི་བློ་མདུན་ལ་རྗེས་
སུ་ཡིད་རང་ཞིང་། འདིར་ཡང་སློབ་གཉེར་ཆ་མཐུན་རང་བྱུང་ཡོད། ད་ལྟ་
ཕར་ཚད། འདུལ་མངོན། སྡོམ་རིག བྱམས་ཆོས་སོགས་གཞུང་ལུགས་འདི་
རྣམས་གྲྭ་མ་ཆག ཟུར་མ་ཉམས་པར་བློ་ལ་ཡོད་པ་འདིས། སློབ་གཉེར་གྱི་
རྐང་ཆེན་པོ་ཅིག་འཛིན་པ་ཡིན་ནོ། ། ད་ལན་གྱི་བུམ་པ་ཆུ་གཙང་གིས་བཀང་
པ་འདི། ཚུལ་ཁྲིམས་ལས་ཀྱི་བུམ་པ་ཡོན་ཏན་གྱི་ཆུས་གང་བའི་རྟེན་འབྲེལ་
ཡིན། ཤིང་ཐོག་བིལ་པ་ཡང་གཞན་ཕན་གྱི་འབྲས་བུ་བྱུང་བའི་རྟེན་འབྲེལ་



ཐུན་མོང་གི་སྒོའི་རྣམ་ཐར།
333
ཡིན་གསུང་བས། འཇིག་རྟེན་ཁ་གཏམ་ལ་དགའ་ཆེ་ན་ངུ་བྲོ་བའི་དཔེར་སོང་
བ་དང་། ལོ་གཞོན་པས་ཡིན་ནམ། ཡུས་མི་ཐུབ་པ་འདྲ་བ་ཅིག་ངུས་པས།
སྐུ་མདུན་ན་མ་ཎི་བ་ཀ་བཞི་པ་དང་། ས་སྐྱ་པ་བཟོད་པ་གཉིས་འདུག་པ།
ཁོང་ཚོ་གཉིས་ཀྱང་ངུ་ཡིན་འདུག་གོ དེ་ནས་རྒྱལ་ཟླའི་ཉི་ཤུ་དགུ་ལ་རང་ཡུལ་
ནས་ཆས་ཏེ། མུ་ཟམ་བར་ཉེ་བར་འབྲེལ་པ་ཀུན་གྱིས་སྐྱེལ་ཐུང་གི་འཕྲེང་བ་
མང་པོ་དང་བཅས་ཏེ་ཕྱིན་པས། ཞག་བཅོ་ལྔ་ཙམ་ལོན་པ་དང་། ལྷ་མཚོ་སྲིན་
མཚོ་ཟེར་བའི་མཚོ་ཆེན་པོ་འཇིགས་སུ་རུང་བའི་རྦ་རླབས་གཡོ་བ་གཅིག་གི་
འགྲམ་དུ་རྟོལ་པ་ན། འདི་ལྟ་སྟེ། རྩོད་དུས་མཚོན་བྱེད་སྙིགས་མའི་བརྡ་སྟོན་
མཁན། ། མི་བསྲུན་བྱེད་པའི་སྤྲིན་ནག་སྤྲིན་ལྟར་སྟིབས། ། མཆུ་བཅིང་ཡི་
གེའི་ཀློག་དམར་ཀུན་ ཏུ་འཁྱུག ། སྔ་སྤྲོལ་ལོ་ཐོག་འཇོམས་བྱེད་སེར་ཆེན་
བབས། ། བསམ་རླག་ཆོས་པའི་རྐང་འདྲེན་མཐའ་དག་ནི། ། བསམ་མེད་ཕོ་
ཉའི་ངག་ན་ཕྲ་མའི་ཚིག ། བསམ་བརྡུགས་ དག་ གིས་རྣ་བར་བསྐྱེད་པ་
ལས། ། བསམ་ཆུང་རྣམས་ཀྱིས་བདག་ཅག་ཕུང་ལ་བྱུགས། ། མྱ་ངན་ཐང་ལ་
མི་ངར་དཔུང་གི་ཚོགས། ། མཚོན་ཆའི་ཚོགས་བཟུང་ལམ་རྣམས་བཀག་ནས་
མཁོད། ། བློ་གྲོས་ལྡན་པ་རྣམས་ཀྱི་བློ་གྲོས་ཀྱང་། ། སྐབས་དེར་སྟབས་ཤིང་
འཁྱོར་བ་ ལྟ་ བུར་སྣང་། ། ཕ་རོལ་ དམག་ གི་ དཔུང་ཚོགས་ མཐའ་ དག་
ཀྱང་། ། ལ་ལ་གོ་གྱོན་ལ་ལ་སྐ་ཆས་སྒྲོན། ། ལ་ལ་འཐབ་པ་ལྟ་བུར་གོ་འཐབ་
བྱེད། ། ཕལ་ཆེར་ཀུ་སྒྲ་ཧོ་སྒྲའི་ང་རོ་འབྱིན། ། ཉེས་མེད་རི་དགས་ཐར་མེད་
བྲག་རི་ལ། ། བརྩེ་མེད་རྔོན་པའི་ཚོགས་ཀྱིས་སྐོར་བ་བཞིན། ། ཐབས་མེད་
རིག་རིག་མིག་གི་བལྟ་བ་ཡི། ། སྐྱབས་མེད་ཚུལ་དེ་ དྲན་ནའང་འཆི་མ་



334
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འཆོར། ། རང་དོན་འབའ་ཞིག་སེམས་པའི་ཕྲ་ཅན་ཡང་། ། རང་བཞིན་
སངས་རྒྱས་ཉིད་དུ་གནས་གསུང་མོད། ། རང་གཞན་ཕུང་དུ་འཛུད་པ་འདི་
ཀུན་གྱིས། ། རང་བཞིན་ཚུལ་ནི་རྒྱལ་བས་གཟིགས་པ་དཀའ། ། གཞན་ལ་
འཁྲོས་པའི་མེ་ཆེན་འབར་བ་ཡི། ། གཞན་དག་དགྲ་རུ་འཛིན་པའི་འཁྲུལ་སྣང་
བསྐྱེད། ། གཞན་ལ་དམྱལ་རྒྱུ་སོགས་པ་འདི་དག་ཀུན། ། གཞན་མིན་ཕ་མ་
དྲིན་ཅན་ཤ་སྟག་ཡིན། ། ཕ་མ་རྣམས་ཀྱི་འཁྲུལ་ལུགས་འདི་ལྟ་བུ། ། བུ་ཡིས་
ཇི་ལྟར་བགྱིས་ན་ལྡོག་པར་འགྱུར། ། འགྱུར་མེད་ལས་ལ་སྤྱོད་པའི་སྡུག་བསྔལ་
ཀུན། ། ཀུན་མཁྱེན་སངས་རྒྱས་ཉིད་ཀྱིའང་བཟློག་མིན་གསུངས། ། གསུམ་
དེ་སྙིང་ལ་སེམས་པས་རང་གི་ཡིད། ། ཡིད་ཀྱི་ཆ་ཤས་ཀུན་ནས་རྣམ་པར་
ཞུམས། ། ཞུམ་པའི་དབང་གིས་སྨྲ་ལའང་ཡོང་མ་ནུས། ། ནུས་ཆུང་རང་
དབང་ལོངས་སྤྱོད་འཇའ་ལྟར་གཡོ། ། གཡོ་ཞིང་སྙིང་པོ་མེད་པ་སྒྱུ་མའི་
ནོར། ། ནོར་རྣམས་གཞན་གྱིས་བདག་གིར་བྱས་པ་བཞིན། ། བཞིན་བཟང་
རྣམས་ཀྱང་སྡུག་པའི་ངང་ཚུལ་གྱི། །གྱི་ནའི་ལྟས་ངན་ཁུར་དུ་ལེན་ལ་ཞུགས།
དེནས་རིང་པོ་ཙམ་ཡང་མ་ལོན་པར། ། སྡིག་པའི་ཚུལ་དང་ཅམ་བུའི་ཟོལ་
སྦྱོར་གྱིས། ། བདག་ཅག་རྣམས་ནི་ནོར་དང་བྲལ་བྱས་ཏེ། ། ཆགས་མེད་སྤྲང་
པོའི་ལམ་ལ་བཅུག་པར་གྱུར། ། དེ་དག་གི་སྐབས་སུ། བདག་རྣམས་ལ་ནི་
གོས་གྱོན་པའི་གོས་ཕྲོགས། ལ་ལ་ནི་མགོའི་ཞྭ་དབྲལ། ཕལ་གྱི་རྐང་ཟོན་དག་
དང་བྲལ་བར་བྱས་སོ། ། དེའི་སྐབས་སུ་སེམས་ཆུང་ཞིང་ཤེས་པའི་མདངས་
ཞན་པ་ཕལ་ཆེར་ནི། རྩོལ་མེད་འཆི་མའི་ཆུ་རྒྱུན་གདོང་མ་འབེབས་ཅིང་ངུར་
མོའི་སྒྲ་སྐད་འབྱིན། ། འགའ་ཞིག་ནི་འོར་ཆེའི་ལམ་ནས་འདྲེན་བྱེད་ལག་



ཐུན་མོང་གི་སྒོའི་རྣམ་ཐར།
335
པའི་པད་མོར་སྦྱོར་བར་བྱེད་པའི་འཁྲུལ་སྣང་ཟ་ཟི་གཅིག་ལ་ཉི་དྲོས་ཙམ་ནས་
བཟུང་སྟེ། ཚ་བ་འཆི་འཆིའི་བར་དུ་སོང་ངོ༌། ། དེར་ལེགས་པར་བལྟས་པས་
ཁ་སང་གི་གནས་ལུགས་ལས་ཕྱིར་གཞོལ་སྟེ། སྙིང་པོ་མེད་པ་ཆུའི་ལྦུ་བ་ལྟ་བུའི་
ལོངས་སྤྱོད་ཀྱི་དངོས་པོ་དེ་དག་ནི་རྒྱུ་འབྲས་ལ་བལྟ་བར་བྱེད་པའི་མིག་དང་
བྲལ་བའི་འབྲོག་པས་ཆེས་བླུན་པོའི་ཆ་ལུགས་དང་སྐད་ཀྱི་བརྗོད་ཚུལ་ཅན་ཤས་
དག་ཏུ་གྱུར་པ་དེ་དག་གིས་བདག་གིར་བྱས་ནས། བདག་ཅག་བདག་པོ་
རྣམས་ནི་དེ་ལ་བཀྲུ་བའི་སློང་མོ་བ་ལྟ་བུའི་གནས་སྐབས་དེ། དེང་སང་གི་དྲན་
ཡུལ་དུ་བག་ཙམ་བྱུང་ན་ཡང་། སྐད་ཅིག་དང་པོ་ལ་བློ་ལ་མི་བཟོད་པའི་
གདངས་དང་། ཤིན་ཏུ་སྐྱོ་བའི་རྣམ་འགྱུར་ཅིག་འབྱུང་གི་འདུག་ན། ། དེའི་
དུས་སུ་ནི་བདག་དེ་གོང་ཕ་མ་གཅེས་ཕྲུག་གྲྭ་མ་ཆག་ཟུར་མ་ཉམས་པ་བྱས། ལོ་
ཡང་གཞོན་ནུ་སྔར་སྡུག་ཆེན་པོའི་ཁུར་ཆེན་པོ་ཁུར་མ་མྱོང་བའི་ཤུགས་དང་
བསྟུན་སེམས་སྐྱོ་བ་ལ་བཟོད་བླགས་རང་མ་བྱུང་ངོ༌། ། དེར་ཆོས་འཇིག་
རྟེན། ། ཐ་ན་ནོར་ཙམ་གྱི་བླང་དོར་མི་ཤེས་པ་དེ་རྣམས་ཀྱིས། ཙན་དན་ལ་
སོགས་པའི་ཤིང་རྣམས་མེ་ལ་བསྲེགས། གུ་གུལ་སོགས་དང་པོར་ཁོང་རང་གི་
ཡུལ་གྱི་བུ་རམ་ནག་པོ་དེར་བཟུང་ནས་ཟོས་པས། རོ་ཁ་བར་གྱུར་པ་དང་།
ཕྱིར་འཕངས་ཏེ། ཏིམ་བི་སྔོ་དམར་དེ་ལ་ནོར་གྱི་སྙིང་པོར་ཞེན་ནས་སྙིང་ལ་
གཅེར། ངེད་རྣམས་ལ་ཁྱེད་གཞོན་པ་ཆོས་སློབ་ཏུ་འགྲོ་བ་དགའ་ཚད་ཡིན།
ངེད་རང་རྣམས་ནོར་འདོད་པའི་མིག་ཉིད་ལ་གདུང་པ་རང་ཡང་མིན། ཡི་གེ་
འདི་རྣམས་ལ་ལྟོས་ཟེར་རང་ཡུལ་ནས་བྱུང་བའི་ཡི་གེ་སྤར་མི་ཐག་པ་བསྟན་
ནས། ད་ཁྱེད་རང་ལ་ཡང་ཟློགས་ཡང་ངག་ཅིག་ཀྱང་ཡོང་བ་བྱེད། ངེད་ལ་



336
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡང་མཐུན་ནན་གཏན་མི་བྱེད་པའི་མནའ་ཡང་སྟེར་དགོས་ཟེར་བྱུང་བས།
ཁོང་རྣམས་བདེན་པར་འདུག་སྙམ་པ་ལས། ཞེ་སྡང་གི་བློ་མ་སྐྱེས་སོ། ། ཁྱད་
པར་ང་ལ་བལྟས་ནས་འདི་འདྲའི་ཆུང་བ་ལ་གཏོང་ཕོད་པའི་ཨ་མ་ཅི་འདྲ་ཅིག་
ཡོད་ཟེར་ནས་རྩི་བར་བྱས་སོ། ། ཨེ་མ་འཁོར་བའི་ཆོས་ལ་བསམ་པ་ན། །
གང་སྣང་ཅི་བྱས་སྐྱོ་བ་ཁོ་ནའི་གྲོགས། ། ཁྲེལ་མེད་རྣམ་ཐར་འདི་འདྲ་བཤད་
ཙམ་ན། ། ཁྲེལ་ལྡན་མང་པོའི་མིག་ནས་འཆི་མ་འབྱིན། ། ཟང་ཟིང་ནོར་ནི་
ནམ་མཁའ་འཇའ་དང་འདྲ། ། སྐད་ཅིག་མི་རྟག་ཡུད་ཙམ་ཉིད་ལ་ཡལ། །
ནོར་འདི་བུད་མེད་ངན་དང་ཡུར་བའི་ཆུ། ། གང་ཡིས་དྲངས་པའི་ཕྱོགས་སུ་
རྒྱུག ། ལེགས་པར་བསམ་ན་འགྲོ་བ་མི་ཉིད་ལས། ། བསམ་ངན་སྦྱོར་རྩུབ་
ཁྲེལ་གཞུང་ཆུང་བ་སུ། ། རྟ་བོང་དྲིའུ་ཁྱི་སོགས་སྔར་འདྲིས་པའི། ། སྤྱོད་ཚུལ་
མ་ཉམས་བདག་པོ་ཉིད་ལ་འཁྲིད། ། མི་ནི་མི་ཡི་འཚང་འབྲུ་མི་ལ་འགོད། །
དཔོན་དང་སྲང་ཁའི་རྩ་གཉིས་མཉམ་པོར་འཛིན། ། འཁོར་བ་འདི་འདྲ་
ལགས་པས་ཞེན་པ་སྐྱུངས། ། མཁོ་དགུ་རྒྱབ་ཏུ་གྲིམ་ལ་ཆོས་ལ་གཤེགས། ། རི་
ཁྲོད་དབེན་པ་བསྟེན་ལ་ཆིག་ཚུགས་བཟུང༌། ། གང་བྱུང་རྒྱན་དུ་ཁྱེར་ལ་བློ་སྣ་
བཏུངས། ། འཇིག་རྟེན་དག་ན་ཕུན་ཚོགས་ཇི་སྙེད་པ། ། དེ་སྙེད་ལས་དང་
སྡུག་བསྔལ་ཇི་སྙེད་མྱོང་། ། ལྟོས་པ་བཏང་ནས་ཐར་ལམ་བསྒྲུབ་པ་ལ། ། མ་
ཆགས་བློ་འདི་གཉེན་པོ་ཀུན་གྱི་མཆོག ། དེ་ནས་བོ་དོང་ཐམས་ཅད་མཁྱེན་
པའི་བཞུགས་ གནས། དབེན་ གནས་ དཔལ་ མོ་ ཆོས་ སྡིངས་ སུ་ ཕྱིན་ པས།
འཇམ་རྡོར་གྱི་སྐུ་ཐུགས་ཀ་ན་དྲོད་བཞུགས་པ་དང་། གཟིམས་ཆུང་དཔལ་
འཛོམ་ན་བཞུགས་པའི་ཐུགས་དམ་ལྷ་ལྔ་སོགས་རྟེན་མཐའ་དག་དང་མཇལ་



ཐུན་མོང་གི་སྒོའི་རྣམ་ཐར།
337
ཞིང་། ཁྱད་པར་བསྒྲུབ་སྡེ་ལ་སྐོར་བ་ལ་ཕྱིན་པས། བསྒྲུབ་པ་འགའ་རེའི་སྒོ་
གོང་ལ་ཡི་གེ་བྲིས་ནས། ཡ་ཐོད་འདིའི་འོག་ཏུ་བུག་སྒོ་འདི་ལ་མི་འདའ་བའི་
སྤོང་པོ་བླ་མ་དཀོན་མཆོག་བཞུགས་ཟེར་བ་རེ་བཏབ། ཤོས་འདྲེན་པའི་བུགས་
པ་མཐོ་གང་གྲུ་བཞི་པ་རེ་མ་གཏོགས། འདག་སྦྱར་ལ་གཟུགས་པ་མཐོང་བས་
དད་པ་བསམ་གྱིས་མི་ཁྱབ་པ་སྐྱེས། བདག་རང་ཡང་མ་འོངས་པ་ན་འདི་ལྟར་
རྩེ་གཅིག་ཏུ་བསྒྲུབ་པ་བྱེད་པའི་དུས་གཅིག་ནམ་ཡོང་ན་སྙམ་པའི་བློ་ཁ་ཙམ་
མིན་པ་སྙིང་ཁོང་རུས་པའི་གཏིང་ནས་སྐྱེས་སོ། ། སྒྲིབ་མེད་གཟིགས་པའི་སྤྱན་
ལྡན་མཐའ་ཡས་པས། ། ལྟོག་གྱུར་ཆོས་རྣམས་མ་འདྲེས་ལེགས་པར་མཁྱེན།
ཐོས་ཆུང་དབེན་པའི་ཁང་བུར་བག་མེད་ཀྱི། ། ལོག་སྤྱོད་རྒྱལ་བའི་ཐུགས་ལ་མི་
འཛེར་ཏམ། ། འདུས་བྱས་སྤྱིལ་པོའི་སྒོ་མོ་རབ་བསྡམས་ཀྱང་། ། གནས་
ལུགས་འགྱུ་བའི་འཕྲང་ཅིག་མ་ཁེགས་ན། ། ཕྱི་རོལ་སྒོ་བརྩིགས་མཛེས་མཛེས་
མིག་གི་རྒྱན། ། ནང་དོན་སྒོ་གཅོད་ཁེ་བོའི་སྙིང་གཏམ་ཡིན། ། འགྲོ་དོན་
དགོངས་པའི་རྒྱལ་སྲས་གྲོང་འདབས་བརྟེན། ། ཉན་རང་དམན་པ་གཅིག་
པར་ཞི་བདེ་སྐྱོང་། ། དོན་འདི་སྙིང་ལ་བཞག་ནས་ཁེངས་པ་ཡི། ། འཛིན་
བཏང་བཤིག་པ་གཅེས་པའི་བསླབ་བྱ་ཡིན། ། དེ་ནས་མི་ལ་བཞད་པ་རྡོ་རྗེས་
ཞབས་ཀྱིས་བཅགས་པའི་གནས་དཔལ་བེར་རྩེ་འདོད་ཡོན་རྫོང་གི་མདུན་ལ་
བདར་ནས། མཁྱེན་མཚོ་གད་རྫོང་དཀར་པོར་སླེབ་སྟེ། དེར་ཞག་འགའ་ཟུང་
ཅིག་བསྡད། དེ་ནས་རིམ་གྱིས་ལ་སྟོད་དིང་རི་གླང་འཁོར་དམ་པ་རྒྱ་གར་གྱིས་
བྱིན་གྱིས་བརླབས་པའི་བསྒྲུབ་གནས་ཁྱད་པར་ཅན་གྱི་འཕྲང་ལ་བརྒྱུད་དེ་སླར་
ཡང་མི་ལ་བཞད་པ་རྡོ་རྗེས་ཐུགས་སྲས་དར་མ་དབང་ཕྱུག་རྗེས་སུ་བཟུང་བའི་



338 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
གནས་ཆུ་མིག་དངུལ་འབུམ་མར་གནས་འབྲེལ་མཚོན་ཕྱིར་ནུབ་གཅིག་ཞག་ས་
བཏབ་ནས་བསྡད་ཅིང་། དེར་ཡང་མགྲོན་པོ་ལམ་ཞུགས་ཀྱི་དཔེས་མྱུར་བར་
བགྲོད་ནས། བོད་ཡུལ་གྱི་རྡོ་རྗེ་གདན་དཔལ་ས་སྐྱའི་གནས་སུ་ཉེ་བར་བསྙེན་
ཏེ། དེ་ན་བཞུགས་པའི་རྟེན་ཁྱད་པར་ཅན་རྣམས་ལ་ཕྱག་མཆོད་སྨོན་ལམ་
བཏབ་པ་སོགས་མང་དུ་བྱས། དེ་དུས་སྒོ་རུམ་གྱི་རྡོ་རྗེ་ནག་པོ་ཆེན་པོ་གྷོ་ལི་མ་
ཧཱ་ཀ་ལ་ནག་པོ་འགྲོ་ཤེས་སུ་གྲགས་པ་དེ་ལན་གཉིས་གསུམ་བར་དུ་མཇལ་བས།
ལན་རེ་ལ་མཐོང་སྣང་མི་འདྲ་བ་རེ་རེ་བྱུང་། དེ་ནས་མར་ངོའི་ཚེས་བརྒྱད་ཅིག་
ལ་ཁ་འུའི་བྲག་རྫོང་དུ་ཕྱིན། རྩ་བའི་བླ་མ་རིན་ཆེན་རྣམ་བཞི་ཡ་གྱལ་དུ་གྱུར་
པ་དཔལ་སྟོབས་ཀྱི་མགོན་པོ་ཀུན་བཟང་ཆོས་ཀྱི་ཉི་མ་ལ། དཔལ་མགོན་ཐིམ་
པའི་བྲག་སྒོ་དེའི་ནང་དུ་ཞིང་སྐྱོང་འཁོར་དང་བཅས་པའི་རྗེས་གནང་ཅིག་ཐོབ་
པས་ཤེས་པ་འདི་ཡ་ང་ཞིང་སྐྱི་ཟ་ལ། སིལ་བ་ཚལ་སོགས་ཆོས་སྐྱོང་གི་གནས་
ཁྱད་པར་ཅན་རྣམས་ནས་དངོས་སུ་ལིང་ལིང་བྱོན་པའི་སྣང་བ་ཡེ་ཤེས་ཕབ་པའི་
རིང་ལ་བྱུང་། དེ་ནུབ་ཀྱང་གནས་འབྲེལ་མཚོན་པའི་ཕྱིར་དུ་དེར་ཉལ་ལོ། དེ་
ནས་སླར་ཡང་དཔལ་ས་སྐྱར་ཕྱིན་ཏེ། བླ་བྲང་གུ་ར་ན་བཞུགས་པའི་མཁའ་
འགྲོ་མ་རྣམས་ཀྱིས་དྲིལ་ཐགས་སུ་བསྒྲུབས་པའི་འཁོར་ལོ་བདེ་མཆོག་གི་ཐགས་
སྐུ་ཁྱད་པར་ཅན་དང་། བླ་མ་གནམ་ཁའུ་པས་ཞལ་གཟིགས་དུས། ཤང་
མཚལ་གྱིས་བྲིས་པའི་དཔལ་མགོན་ཞལ་བཞི་ཡོངས་རྫོགས་ཀྱི་བྲིས་སྐུ། རྒྱལ་པོ་
འོད་ཟེར་གོ་ཆའི་གདུང་རུས་ལས་བསྒྲུབ་པའི་རྒྱན་དྲུག བྲམ་ཟེ་སྐྱེ་བ་བདུན་
པའི་ཐོད་པ་མཚན་ལྡན་བླ་མ་དེ་ནས་ཡོངས་སུ་བལྟམས་པ་ལ། བླ་མ་ཆེན་པོ་རྗེ་
བཙུན་གྲགས་པ་རྒྱལ་མཚན་གྱིས་བསྒྲུབས་པའི་བདུད་རྩི་རིལ་བུས་ལེགས་པར་



ཐུན་མོང་གི་སྒོའི་རྣམ་ཐར།
339
བརླན་ཏེ། དེའང་དབུས་ན་དར་ཟབ་ཀྱི་རྡོ་ལི་ཆེན་པོ་ཅིག་གི་སྟེངས་སུ་དཔལ་
འཁོར་ལོ་བདེ་མཆོག་གི་ཐང་སྐུ་དེ་བཞུགས་སུ་གསོལ་བའི་རི་མོའི་ཆ་ཤས་རེ་རེ་
ལ་བལྟས་ཀྱང་ངོམ་པར་གྱུར་པ་ཅུང་ཟད་ཙམ་ཡང་མི་སྣང་ཞིང་། གོང་དུ་སྨོས་
པའི་རྒྱལ་པོའི་འོད་ཟེར་གོ་ཆའི་གདུང་རུས་ལས་བསྒྲུབས་པའི་ཕ་རོལ་ཏུ་ཕྱིན་པ་
དྲུག་རྣམ་པར་དག་པའི་རང་བཞིན་ཅན་རིང་བསྲེལ་གྱི་གང་བུར་གྱུར་པ་དེས་ནི།
བདག་ཅག་སོ་སོའི་ལུས་ལ་རིམ་གྱིས་བརྒྱན། ཀ་པ་ལ་མཚན་ལྡན་བདུད་རྩིས་
གཏམས་པ་དེ། ལྷ་ལྕམ་མཛེས་མས་ལག་བདེ་བ་བྱས། ཧུབ་སྐོར་དུ་འཐུང་
བའི་དུས་དེ་ཙམ་ན། ད་ལྟའི་སྣང་བ་ཨ་མཐས་པོ་དབྱིངས་སུ་དག་ནས། སྨྲ་
བརྗོད་དང་བྲལ་བའི་ཉམས་ཁྱད་པར་ཅན་ཨེན་ཙམ་ཅིག་རྒྱུད་ལ་སྐྱེས་པ་ནི་འདི་
ལྟ་སྟེ། ཨ་ཧོ་ས་ལ་སྤྱོད་པའི་འོག་མིན་གྱི། ཞིང་ཁམས་གནས་མཆོག་དཔལ་
ལྡན་ས་སྐྱའི་དན། དཔའ་བོ་མཁའ་འགྲོའི་མདུན་ས་ཉམས་དགའ་དེར། རྣལ་
འབྱོར་ང་ལ་གཏད་མེད་ཉམས་འདི་ཤར། བཀོད་ལེགས་ཡིད་འོངས་ལྷ་ཡི་
གཞལ་ཡས་ཀྱི། ། དབུས་ན་ཟ་འོག་དར་གྱི་གུར་འཁྱམས་ཕུབ། ། ལྟ་བས་མི་
ངོམས་བདེ་སྟོང་ལྷ་ཡི་སྐུ། དྲུག་ཅུ་རྩ་གཉིས་མ་འདྲེས་སོ་སོར་གསལ། ། རབ་
དཀར་མུ་ཏིག་ཆུན་པོའི་མདངས་འཕྲོག་པའི། ། ལུས་རྒྱན་བཏུང་བའི་སྣོད་
སོགས་དཔལ་གྱིས་ཆས། ། སྣ་ཚོགས་སྒྱུ་མའི་ངོ་མཚར་རོལ་རྩེད་མཁན། །
སྔོན་མེད་ཡིད་ཀྱི་གར་མཁན་གནས་དེར་བྱོན། ། དཔལ་ཆེན་ཁྲོ་བོ་གད་རྒྱངས་
ཁྲལ་མ་ཁྲོལ། ། ཤེས་རབ་དཔའ་མོའི་འཛུམ་དཀར་ཤག་མ་ཤིག ། ཐ་མལ་
སྣང་བའི་ཚོགས་ནི་བན་མ་བུན། རང་འབྱུང་འགག་མེད་རྩལ་ཅིག་འར་མ་
འུར། ཅེས་སོ། ། གཞན་ཡང་ལྷ་ཁང་ཆེན་མོ་ན་བཞུགས་པའི་རྗེ་ས་ཆེན་གྱི་



340 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡིན་ཐང་ཁྱད་པར་ཅན་དང་། འཕན་ནག་ཏུ་གྲགས་པའི་གོས་ཐང་ལས་སྟོན་
པའི་སྐུ་མི་ཁུར་བཅོ་བརྒྱད་དང་། ཙན་དན་དཀར་པོའི་གྷནྡྷོ་ལ་ན་བཞུགས་
པའི་གསེར་ག་ར་ལུགས་ལ་བསྒྲུབས་པའི་སྟོན་པའི་སྐུ་འཁྱུད་གང་པ། དངུལ་
ལས་བསྒྲུབས་པའི་བྱང་སེམས་ཉེ་བའི་སྲས་ཆེན་བརྒྱད་ཀྱི་ན་བཟའི་གོང་བར་
ནས་དེ་བཞིན་གཤེགས་པའི་རིང་བསྲེལ་ཚུར་བྱོན་པ་དང་། སངས་རྒྱས་ཀྱི་
འཕེལ་གདུང་སོགས་ངོ་མཚར་བའི་རྟེན་དུ་མ་སོགས་ས་སྐྱ་དན་གྱི་རྟེན་མཇལ་
ཞིབ་རྒྱས་བྱེད་པ་ལ་ཟླ་བ་བྱེད་ཙམ་ཅིག་བསྡད། དེ་ནས་སེང་གེ་རྩེར་ཕྱིན་པས།
དབུས་གཙང་བདག་པོ་སྒྲོལ་མར་རབ་བརྟན་པས་ཀྱང་། བདག་ཅག་རྣམས་ལ་
ཐུགས་བརྩེ་བ་ཚད་མེད་དང་། ཁྱེད་ཅག་རྣམས་ལམ་དུ་ལ་སྟོད་སྨན་ཁབ་པས་
བརྡུངས་ཟེར་བ་ཐོས། འདི་འདྲའི་རིགས་ཀྱི་མི་ངན་འདི་རྣམས་ལ། ངེད་
དབུས་གཙང་པའི་སྡེ་བདག་ཆེན་པོ་ཀུན་གྱིས་ཀྱང་དྲག་པོའི་བརྡ་སྤྲོད་གོ་ངེས་
བྱེད་དགོས་པའི་བཤིས་ཡིན་ཞིང་། སྤྱིར་ཁྱད་མངའ་རས་པ་འདི་ས་ཐག་རིང་
ནས་བསྙགས་ནས་སྤྲིན་དཀར་པོ་ལ་ཚད་བཙུགས། གངས་དཀར་པོ་ལ་སྣ་
གཏང་ནས་སློབ་གཉེར་ལ་ཡོངས་པ་འདི། སངས་རྒྱས་ཀྱི་བསྟན་པ་རིན་པོ་ཆེ་
ལ་བསམ་ནས་ཡིན་པས་བསྟན་པའི་སྦྱིན་བདག་ཀུན་གྱིས་ཀྱང་གྲོགས་ལྡན་དུ་
འགྱུར་བ་བྱེད་དགོས་པའི་སྐབས་བབ་ཡོད་གསུང་པའི་བཀའ་ལུང་ཡིད་ཡུལ་དུ་
འབབ་ངེས་པའི་ཚུལ་ཞིབ་རྒྱས་ནང་པ་ལྷ་བ་བརྒྱུད་ནས་ཕེབས་མཇལ་འཕྲད་
སོགས་གང་དོགས་བདེ་བླག་ཏུ་བྱུང་བྱུང་ངོ༌། ། དེའི་དུས་སུ་ནི། སྡེ་བདག་
ཆེན་པོ་སྒྲོལ་མ་རབ་བརྟན་པ་གསེར་ག་མཐོ་གང་གཡུ་དྲུག་དཀར་དྲུག་དམར་
གྱིས་ཡོངས་སུ་སྤུད་པའི་གའུ་འཛམ་གླིང་གཡས་བཞག་དེ་ནི་དར་དམར་པོའི་



ཐུན་མོང་གི་སྒོའི་རྣམ་ཐར།
341
ལུང་བཟང་པོ་ལ་རྒྱུས་ནས་མགུལ་དུ་མཛེས་པར་བརྒྱན། ན་བཟའ་ནང་དམར་
མཆིན་གོས་ཕུར་མའི་ཕྱི་ལ། གཟན་དར་ཆག་མ་ངུར་ཁ་གཅིག་གིས་གཡོགས།
དབུ་སྐྲ་པ་ལོ་དཔུང་སྟེང་དུ་སླེབ་པ་འདྲའི་འཛུམ་ཤིག་པ་ཅིག་གིས་སྐུ་སྟོད་
ཁེབས་པར་བྱས། སྙན་ཤལ་སོག་རྣ་བཞིན་རས་ཀྱི་མདངས་འཕྲོག་པ་ཅིག་ནི་
ཕར་གཡོ་ཚུར་གཡོ། གཞོན་པ་ལྷ་ཕྲུག་འདྲ་བ་གཅིག་ལས་གཅིག་ཡིད་དུ་འོང་
བདུ་མ་ནི། ཞབས་འབྲིང་གི་ཚུལ་དུ་འཁོད། དཔོན་རྣམ་པ་ཁྱོད་ལས་ལྷག་
སྙམ་པའི་མངོན་པའི་ང་རྒྱལ་མང་པོས་མཐའ་སྐོར་ནས་བཞུགས་འདུག་པ་ལས།
རིང་པོར་མ་ལོན་པར་མི་རྟག་པའི་ཚུལ་སྟོན་པའི། ། སྔོ་སྐྱ་བ་མོའི་སད་ཀྱིས་
བཏབ་པའི་ཚུལ་ཅུང་ཞིག་བརྗོད་ན། ད་ལྟ་མི་རྟག་རྟག་ཕྱིས་མཁན་འགའི་
ཡིད་ལ་ངེས་འབྱུང་སྐད་ཅིག་མ་གཅིག་ཀྱང་སྐྱེས་ན་ཅི་མ་རུང་སྙམ་པས་བརྗོད་
པ་ནི། ། གང་ལ་སྐྱབས་ན་སླུ་མེད་དཀོན་མཆོག་གསུམ། ། འགྲོ་དྲུག་ལམ་སྣ་
བསླུ་མེད་ཆོས་ལ་དྲོངས། ། ལྟར་སྣང་བློ་ཁྲིད་ཚེ་འདིའི་འཁྲུལ་སྣང་ལ། ། བསླུ་
བྱེད་སེམས་འདི་ཁུགས་པར་བྱིན་གྱིས་རློབས། ། ཀྱེ་མ་སྣ་ཚོགས་ལས་ཀྱི་ཚོགས་
ཁང་ན། ། མི་རྟག་འགྱུར་བའི་རྟ་མཆོག་བང་འགྲོས་ལྡན། ། མི་ཤེས་ཟོང་གིས་
ཉེས་པས་ཡིད་སྐྱོ་བའི། ། ཁང་རུལ་མྱ་ངན་གནས་ཀྱི་སྒོ་ནས་འདུག ། ཉེར་
འབྲེལ་རྩ་ནས་ལངས་པའི་རླུང་དམར་འདིས། ། བདེ་ སྐྱིད་ཕྱོགས་མཐར་
བསྐྱོད་པའི་སྣ་འདྲེན་བྱེད། ། རེ་ སའི་ གནས་ནས་བསླུས་པའི་མགོ་སྐོར་
འདིས། ། སྔ་སྲོལ་རྣམ་དག་བཟང་པོའི་རི་མོ་ནུབ། ། གླེན་པར་རང་རྒྱུགས་
ཁྱེར་བའི་ང་རྒྱལ་གྱིས། ། བཙན་པོ་དྲེགས་པའི་སྙིང་ལ་ཁོང་སྲན་འཇུག །
མི་ཤེས་བྱ་བ་ཕྲ་མོ་ཙམ་གྱིས་ཀྱང་། ། འབྲས་བུ་སྡུག་བསྔལ་མི་བཟད་བསྐྱེད་



342
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་རྒྱུ། ། ཕུང་མོ་ཁ་དོག་ལེགས་པའི་སྒེག་འཆོར་འདིས། ། མངའ་ཐང་ཕུང་
ལ་བྱུགས་པའི་ངོས་རྒྱུ་བྱེད། ། ཁ་ཡན་རང་དགར་ཤོར་བའི་བཅོས་ལོག་
འདིས། ། ཞེན་ཅན་ཀུན་གྱི་ཞེན་ལོག་སྐྱུག་སྨན་སྦྱོར། ། དམངས་མ་མཐོན་
པོར་འདེགས་པའི་ཟོལ་འགྲོགས་འདིས། ། འཇིགས་རུང་གཡང་སར་སྐྱེལ་བའི་
འདུན་གྲོས་བྱེད། རང་གཡོག་ཡིད་ཆད་འཇུག་པའི་ཁྲེལ་མེད་འདིས། ། རང་
ཉིད་དཔོན་ལ་འབབ་པའི་རྒྱུན་རྐྱེན་སྒྲིབ། ། ཡུད་ཙམ་བདེ་ལ་ཆགས་པའི་བློ་
ཆུང་འདིས། ། བརྟན་བདེ་མཐའ་ལ་འབུད་པའི་གྲོས་ཉེས་བྱེད། ། བརྟགས་
དཔྱད་གང་ལའང་མེད་པའི་བསྙོན་ཏོལ་འདིས། ། རང་གཞན་ཕུང་དུ་འཇུག་
པའི་དོར་ཀུན་བྱེད། ། མདོར་ན་མི་ངན་ངན་སྤྱོད་སྐྱོང་བ་འདིས། ། འཇིག་
རྟེན་གཞུང་ལུགས་བཤིག་པའི་སྟེ་པོ་བྱེད། ། རང་ལ་རྒྱགས་པའི་བྱ་ངན་སྣ་
ཚོགས་ཀྱིས། ། རང་ཉིད་ཕུང་སྒྱུར་ཟུང་ལ་བག་ཡོད་བསྟེན། ། འཛམ་བུ་གླིང་
པ་དུས་མིན་འཆི་འགྱུར་ཞིང་། ། ངེས་པ་ཅན་ཡང་ཟད་པར་འགྱུར་ཡིན་
ན། ། ཡང་ནས་ཡང་དུ་འཆི་བར་ངེས་སོ་ཞེས། ། བསམ་པར་རིགས་སོ་ཀ་ཡེ་
བཞིན་བཟང་དག ། དེ་ནས་གོང་གི་འཕྲོས་བཞིན་དུ་རིམ་གྱིས་ཐོག་མར་ཐུབ་
བསྟན་གསེར་མདོག་ཅན་དུ་ཕྱིན། རྩ་བའི་བླ་མ་པཎ་ཆེན་རྣམ་གཉིས་ཀྱི་ཡ་
གྱལ་དུ་གྱུར་པ། ལུང་རིགས་ཀྱི་མངའ་བདག་དོན་ཡོད་གྲུབ་པ་དང་མཇལ་
ཞིང་། དེར་ཟླ་བ་འགའ་གཅིག་བསྡད་ནས། ཐུན་མོང་བའི་ཟིན་ཐུན་དང་།
བསྡུས་སྦྱོར་སྟོང་ཁ་ཡར་སོང་བའི་སྐབས་སུ། ཨ་ཇོ་ཨའུ་ལ་འབྲུམ་པའི་ནད་
ཀྱིས་བཏབ་པས། ངེད་སྡུག་སྤུན་གཉིས་ཀྱིས་སོན་བྲལ་བྱས་ནས། ངས་དཔལ་
ཨེ་ཝཾ་ཆོས་ལྡན་དུ་ཕྱིན་ནས། དེའི་དུས་སུ་དྲུག་པ་རྡོ་རྗེ་འཆང་གི་མི་འཇིགས་



343
ཐུན་མོང་གི་སྒོའི་རྣམ་ཐར།
སེང་གེའི་ཁྲི་ལ། རྩ་བའི་བླ་མ་རིན་ཆེན་རྣམ་བཞིའི་ཡ་གྱལ་དུ་གྱུར་པ་ངོར་ཆེན་
རྡོ་རྗེ་འཆང་ལྷ་མཆོག་སེང་གེ་པ་བཞུགས་པའི་དུས་སུ་སླེབས། བདག་གིས་
ཡང་ཆོས་འབྲེལ་གྱི་ཐོག་མར་བསྲུངས་ལ་རྗེས་སུ་བསྔགས་པའི་སྣ་ཚོགས་ཡུམ་གྱི་
བསྒོམ་ལུང་དང༌། གཞར་ཡང་གདམས་པའི་ གནད་ཕྲ་མོ་བདག་རེ་བཞུས་
ཤིང་། གཙོ་བོར་སྣ་ཚོགས་ཡུམ་གྱི་བསྙེན་པ་གཅིག་དང་། ཁྱད་པར་རྡོ་རྗེ་
འཆང་ཀུན་དགའ་བཟང་པོ་ལ་གསོལ་བ་བརྩེ་གཅིག་ཏུ་བཏབ་པས། རྨི་ལམ་
དུ་མཇལ་བའི་སྣང་བ་བྱུང་ཞིང་། ཕྱག་གཉིས་བདག་གི་སྤྱི་བོར་བཞག་ནས།
འབྲུམ་པ་མི་ཡོང་གསུངས་ནས་ལུང་བསྟན་ཅིང་དབུགས་དབྱུང་བར་མཛད་
དོ། ། མི་བཟད་ནད་ཀྱིས་ཉེན་ནས་རྩེ་གཅིག་ཏུ། ། གསོལ་བ་བཏབ་པས་ལུང་
བསྟན་དབུགས་དབྱུང་མཛད། ། ད་དུང་སྐྱབས་མགོན་གཞན་ན་མ་མཆིས་
པས། ། ཐུགས་རྗེས་ཟུང་དང་རྗེ་བཙུན་བཟང་པོའི་མཚན། ། དེ་ནས་དབྱུག་
པ་ཟླ་བའི་ཡར་ངོའི་ཚེས་བཅུ་བཞིའི་ཉིན། ས་མཆོད་ཀྱི་སྟེང་དུ་བདག་གིས་ཨེ་
ཝཾ་དུ་སླེབ་པའི་ཚེས་གྲངས་བཅུ་བདུན་ལ། ཨ་ཇོ་ཨའུ་པ་སྐུ་ཚེའི་འདུ་བྱེད་
བཏང་པ་ཡིན་ཚོད་དུ་འདུག་ཅིང་། དེ་དང་དུས་མཉམ་དུ་དཔལ་བརྩེ་བ་ཆེན་
པོ་ཀུན་དགའ་མཆོག་གྲུབ་པའི་རྣལ་ལམ་གྱི་ཚུལ་གྱི་ལེགས་པར་དགོངས་ནས་ས་
སྐྱ་པ་བཟོད་པ་སོགས་ཞབས་འབྲིང་པ་ཀུན་ལ་ལེགས་པ་བཀའ་བསྩལ་ཏོ། །
གཞན་ཡང་འབྲུམ་པས་བདག་དང་ཡུལ་ནས་མཉམ་དུ་ཕྱིན་པའི་གྲྭ་པ་འགའ་
ཞིག་ཀྱང་གྲོན། བདག་པ་རྣམས་ལ་ཨེ་ཝཾ་ན་ཡང་འབྲུམ་པའི་ནད་སྡུག་པོ་རང་
འདུག་སྟེ་མ་བྱུང་། དེ་ནས་ནི་རྒྱལ་བྲག་དམར་བ་ཀུན་དགའ་ཚེ་འཕེལ་བའི་
བཞུགས་ནས། ཡང་དགོན་རྩེའི་མཐའ་ཙར་སླར་ཡང་གྲོས་ཕྱིན་ནོ། ། ཚེ་



344
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདིའི་སྤུན་དང་དམ་པ་ཆོས་ཀྱི་སྤུན། ། ཕ་ཇོའི་ཕོ་རྒོད་མཁའ་དབྱིངས་ཀློང་དུ་
གཤེགས། ། མགོན་མེད་གྱི་ནར་འཁྱམས་པའི་ཡིད་སྐྱོ་བ། ། མི་ཡུལ་སྐྱ་མོའི་
གནས་སུ་ བོར་ བར་ གྱུར། ། འཇིག་ རྟེན་ ལས་ ཀྱི་ བསྡུས་ པའི་ སྡུག་ སྤུན་
གཉིས། ། གནས་སྐབས་བྱེད་པས་ལུང་པའི་ཆུ་བཞིན་གྱིས། ། འཇིག་རྟེན་
འདི་དང་ཕྱི་མས་བར་དུ་སྐལ། ། ཡུད་ཙམ་ཅིག་ཀྱང་འཕྲད་པའི་སྐལ་བས་
དབེན། ། ད་ལྟ་ཡོད་དུས་དགའ་བར་མི་འཛིན་པར། ། ཤི་ཚེ་འགྱོད་དལ་བྱེད་
པ་ཕལ་པའི་ལུགས། ། ཨ་ཇོ་ཆོས་ཕྱིར་གཤེགས་ལ་ཆ་ཐད་པ། ། བདག་འདྲས་
མྱ་ངན་བྱ་བའི་གོ་སྐབས་ཅི། ། ཐོག་མེད་དག་ནས་ཁམས་གསུམ་འཁོར་བ་
འདིར། ། རེས་འགའ་ཞེ་སྡང་རེས་འགའ་འདོད་ཆགས་སོགས། ། ཉོན་མོང་
དོན་དུ་སྲོག་ནི་སོང་བ་ལས། ། ཆོས་ཕྱིར་སྲོག་ནི་སོང་བ་རེ་རེ་ཙམ། ། འཁོར་
བམཐའ་མེད་འཇིགས་པའི་བཙོན་ར་འདིར། ། སྐྱེ་རྒ་ན་འཆིའི་སྡུག་བསྔལ་
རྒྱུན་མི་འཆད། ། འཆི་བ་བས་ཀྱང་སྐྱེ་བ་ལྷག་པར་འཇིགས། ། སྐྱེ་བ་འདི་ནི་
ལས་ཀྱི་རྗེས་སུ་འབྲེང་། ། བདག་དང་ཁམས་གསུམ་སེམས་ཅན་ཐམས་ཅད་
ལ། ། ཡོང་ངེས་ཤེས་པ་འདི་ནི་འཆི་བ་ཡིན། ། གང་ལྟར་བྱས་ཀྱང་འཆི་བ་
འབབ་པ་ལས། ། དམ་པའི་ཆོས་ཕྱིར་ཤི་ན་ཤི་གོ་ཆོད། ། སྙམ་པའི་རང་བློ་
འགྱུར་མེད་རྒྱུན་ཆགས་པ། ། ཁ་ཙམ་མ་ཡིན་སྙིང་ཁོང་རུས་པའི་གཏིང༌། །
བ་སྤུའི་ཁུང་བུ་ན་ཡང་དྲན་པ་ན། ། མི་རྟག་འཆི་བ་དྲན་པ་གོར་མ་ཆགས། །
ད་ནི་གངས་ཁྲོད་རི་སུལ་ནགས་འདབས་ཀྱི། ། མི་ཁྱིས་དབེན་པའི་གནས་སུ་
འཆི་བ་སྙོགས། ། འཆི་བ་མི་ཡིས་མ་ཚོར་བྱ་བཏང་གི ། སྨོན་པའི་གནས་དེ་
བདག་གིས་འགྲུབ་པར་ཤོག ། དེ་ནས་གནས་ཡང་དགོན་རྩེའི་ཡང་དབེན་དུ་



ཐུན་མོང་གི་སྒོའི་རྣམ་ཐར།
345
འབྲུམ་པ་ལ་འཛེམ་སྟབས་ཀྱི་སྔ་པོར་ཟླ་བ་བརྒྱད། རྟིང་པོར་ཟླ་བ་བཞི་ལོ་
གཅིག་བསྡད་པ་ལས། ལྷོ་ན་སེར་སྡིངས་ཀྱི་སྤང་རི་དེ་ནི་མདུན་ན་ཚུར་ལ་ཕུལ་
བ་བཞིན་དུ་བྱས་པའི་སྐྱོ་སངས་ལ་ཕྱིན་བལྟས་ཙ་ན། ཚོང་འདུས་འགུར་མོ་
ཚུན་གྱི་གཞུང་ཆེན་པོ་དེ་ནི། ལག་མཐིལ་གྱི་སྤུ་ཉག་བཞིན་དུ་གསལ་བར་
མཐོང་། མདུན་ངོས་ན་མྱང་ཆབ་ཀྱི་གཙང་པོ་དེ་ནི་ཉིན་མཚན་སྐད་ཅིག་ཀྱང་
མི་སྡོད་པར་རང་གནས་རྒྱ་མཚོ་ཆེན་པོའི་ངོགས་སུ་སྙོག གཡས་ཕྱོགས་ན་རྡོར་
གླིང་རྙིང་པའི་ཁང་རོ་དེ་རྣམས་ནི། མི་རྟག་སྐྱོ་ཤས་སྟོན་པའི་ཕུང་ཤུལ་འདྲ་བ་
ཅིག་བྱས། དེ་ནས་མཐུར་ལ་ཨེན་ཙམ་ཅིག་ཕྱིན་པ་ན། ད་ལྟའི་རྡོ་རྗེ་གླིང་ཁོ་
ནི་བྱ་ཇོ་ལང་ལོང་རྒན་རྒོན་གྱག་གྱོག་མོ་རེང་མ་འདྲ་བ་འགོས་བཟུང་ནས།
དང་པོ་ཤེད་དགོན་པ་འདིར་བླ་མ་བཟང་པོ་ཅིག་བྱོན་པ་ཡིན་ཟེར་བའི་གཏམ་
སྙིང་པ་ཅིག་ལ་ངོ་སོར་བྱེད། གཡོན་ཕྱོགས་ན། ཟང་མཁར་སྤེའུ་ལག་ངར་
ཙམ་དེ་ན། ངེད་རང་དང་ཆ་མཚུངས་པའི་ཉི་མ་མ་འཁྱོལ་བའི་རྫོང་བསྲུང་པ་
འདྲ་ནི་རྫོང་རྩེ་བ་ལོང་ལོང་ཕྱོགས་ཀུན་ཏུ་བལྟ། ཟླ་ཁོངས་སུའང་འགྲོ་བ་མིར་
གྱུར་པ་རེ་རེ་ཙམ་དང་ཡང་མི་འཕྲད་པ་ཙམ་དུ་སྦས་ཤིང་རྒྱ་ལ་རེ་ཙམ་ཕྲད་ན་
ཡང་། ངེད་ཅག་སེམས་སྐྱོ་གཏམ་གྱིས་ཕོངས་པས་གཏམ་ཚིག་རེ་བྲིས་ན་ཡང་
ལན་མི་མཇལ། ཆ་ལུགས་ལ་བལྟས་ན་འཇིགས་འཇིགས་འདྲ་བ། བཤིས་ལ་
བལྟས་ན་གྱོང་གྱོང་འདྲ་བ། འཕྲལ་སྤྱོད་ལ་བལྟས་ན་རྩུབ་རྩུབ་འདྲ་བ།
གཏམ་ཚིག་ཙམ་སྨྲ་བ་དེའང་དོན་དང་མ་འགྲེལ་བའི་རྔམ་བག་རྒོད་བག་ཅག་
འབའ་ཞིག་ཏུ་ཕྱིན། སྐྲ་རུལ་དེ་ནི་སྤྱི་བོར་བཅིངས་ཐག་ཁྲ་རེ་ནི་ལག་ཏུ་ཁྱེར།
རྩཕད་རེ་ནི་ཕྲག་ལ་བཀལ། ཏོག་སྤུ་རེ་ནི་སྐྱེད་ལ་གཟེར། དོར་མ་རེ་དཔྱི་



346
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྗེས་སུ་བྱས་ནས་ཧད་ཧད་འགྲོ་བ་ཤ་སྟག་གི་ངང་ཚུལ་མཐོང་བས་སེམས་ལ་སྐྱོ་
བ་བཟོད་བླགས་མེད་པ་བྱུང་ཞིང་། དེའི་དུས་སུ་ན་ཚ་ཤི་ཆད་ཅི་བྱུང་ནའང་
གཏམ་ཙམ་རེ་ཡང་ཡུལ་དུ་འཁྱོལ་པའི་སྐབས་ནི་མེད། ཡུལ་གྱི་བྱས་ཚུལ་བྱུང་
ཚོར་རེ་ཙམ་གྱི་གཏམ་ཐོས་ཙ་ན་ཡང་། སྙིང་གི་སྐྱོ་བ་བསངས་འགྲོ་སྙམ་བྱེད་
པའི་དུས་ཅིག་བྱུང་བ་ཡིན་ནོ་ཨང་གེ། སྒྱུ་མས་རྨོངས་པའི་འགྲོ་བ་དྲུག་པོ་
ལ། ། དངོས་འཛིན་འཁྲུལ་པའི་བག་ཆགས་ཨ་མཐས་པ། ། ལས་ཀྱི་སྤྲུལ་པའི་
མ་དག་སྣང་བ་ལ། ། ངེས་འབྱུང་གཏིང་ནས་སྐྱེ་བར་བྱིན་གྱིས་རློབས། ། གང་
སྣང་འཁྲུལ་པར་ཤར་བའི་མཁོས་མེད་པོ། ། འཁྲུལ་རྟོགས་ཡན་པར་གཏོང་
བའི་སྙོམས་ལས་མཁན། ། འཁྲུལ་སྣང་ལས་ལ་སྤྱོད་པའི་བདག་ཅག་ལ། །
འཁྲུལ་ཟད་བླ་མ་རྣམས་ཀྱིས་ཐུགས་རྗེས་གཟིགས། ། ཕོ་བྲང་བསམ་རྩེ་བྱ་བའི་
ཤར་ཕྱོགས་ན། ། ཡ་དབེན་བླ་མའི་གདན་སའི་རི་ཁྲོད་འདུག ། རི་ཁྲོད་དེ་
ལས་ལྷོ་ངོས་ཕྱིན་ཙ་ན། ། ནགས་རི་གསེར་སྟིངས་མདུན་ནས་བསུས་པ་
འདྲ། ། སྐྱོ་སངས་རི་དེའི་རྩེ་མོར་བྱས་ཙ་ན། ། མདུན་ན་མྱང་ཆབ་གཙང་པོ་
གྱ་མ་གྱུ། ། མི་རྟག་ངང་ཚུལ་སྟོན་པའི་སློབ་དཔོན་བཞུགས། ། ཡིད་སྐྱོའི་སློབ་
མས་དེ་ལ་གཏུགས་ཙ་ན། ། ཆོས་སུ་མི་རྟག་སྟོན་པའི་སྡོམ་འདི་ཞུས། ། རབ་
མཐོ་སྟོང་ཉིད་རི་བོའི་རྩེ་ནས་འོངས། ། འགག་མེད་སེམས་ཀྱི་རྒྱ་མཚོའི་ཀློང་དུ་
བབས། ། སྐྱེ་མེད་རང་སྒྲ་སྟོན་པའི་ཅ་ཅོ་ཅན། ། འདུས་བྱས་མི་རྟག་དཔེ་རུ་
རིང་པར་རྒྱུག ། རང་ཡུལ་སྐྱོ་མེད་གནས་ནས་ཉེར་འོངས་པའི། ། སྐྱོ་གཏམ་
ཕྲིན་དུ་བསྒྱུར་བའི་ཟློས་གར་མཁན། ། སྤྲིན་དཀར་མཛེས་པའི་བུ་མོ་སྐྱོ་ལྡན་མ།
། ཡིད་སྐྱོའི་མཁའ་ལ་ངེས་པར་འོངས་པར་གྱུར། ། རང་ཡུལ་དྲན་པའི་གདུང་



347
ཐུན་མོང་གི་སྒོའི་རྣམ་ཐར།
ཐུགས་ཡིད་འོངས་མ། ། གང་གི་སྙིང་གི་ལམ་དུ་ཞུགས་པའི་ཚེ། ། ལུས་སྐྱེས་
བ་སྤུའི་ཚོགས་རྣམས་གཡོ་ལྡན་པའི། ། ཡིད་ཀྱི་གཞོན་ནུ་འདོད་པའི་མིག་ཆུ་
རྒྱས། ། དུས་དེར་མ་ཡི་ཞལ་རས་དྲན་པ་ནི། ། བརྩེ་སེམས་སྙིང་ལ་ཤར་བས་
འབོད་པ་བཞིན། ། སྤྲིན་དཀར་དེའང་གཡོ་ལྡིང་ཚུལ་གྱིས་ནི། ། རང་གནས་
ཡོངས་པའི་ཕྱོགས་དེར་ཉེ་བར་སིམ། ། སྔོན་ཆད་རང་ལ་འདྲས་འདྲིས་མེད་
པའི་མི། ། ཆགས་སྡང་གཉིས་ཀས་དབེན་པའི་སྐྱེ་བོས་ཀྱང་། ། བདག་ཅག་སྐྱོ་
བའི་ཚུལ་དེ་མཐོང་ཙ་ན། ། རྩོལ་མེད་འཆི་མའི་ཆུ་རྒྱུན་ཤམ་ཤམ་ཤམ། ། ཁྱོ་
བྲལ་ངང་མོ་མཚོ་མཐར་སྒྲ་སྒྲོག་ཅིང་། ། གྲོགས་མེད་རི་དྭགས་ཡར་བ་གསོ་
བྱེད་དང་། ། ཡུག་ས་གྲིབ་མར་ཉལ་བ་ལོ་བརྒྱ་པས། ། བདག་ཅག་སེམས་ནི་
ལྷག་པར་སྐྱོ་བར་གྱུར། ། དམ་པའི་ གསུང་གི་བདུད་རྩིས་རྒྱུད་གཏམས་
ནས། ། དབེན་པའི་རི་ཁྲོད་བསྟེན་པའི་སྐལ་བ་ཅན། ། དེ་དག་དོན་ལ་ཕྱིར་
གཞོལ་རྟོག་གེ་པ། ། མཚན་ནི་མན་པའི་ཆོས་ཀྱིས་རི་མི་ཟིན། ། གཞུང་ལུགས་
དོན་ལ་ཡོངས་སུ་བྱང་གྱུར་ཀྱང་། ། དངོས་འཛིན་དུག་དང་སྦགས་པས་བཟང་
པོའི་ཟས། ། ཐར་པའི་སྲོག་འཕྲོག་གྱི་ནའི་བསླབ་སྦྱངས་དེས། ། བདག་ཅག་
ལུས་སེམས་སྡུག་པའི་ཁུར་དུ་མནན། ། རྒྱུན་ནད་མེད་པར་ཐལ་ཕྱིར་བུད་
གསུམ་གྱིས། ། རོ་ཟློས་དབྱངས་སུ་ལེན་པའི་ཁ་དོན་ཅན། ། ཐ་སྙད་རྟོག་
གེའི་རྗེས་སུ་འབྲེང་བྱེད་པའི། ། ཨ་ན་བདག་འདྲའི་ལས་ངན་སྡིག་པོ་ཆེ། །
བུ་རུམ་ཤིང་ཤུན་སྙིང་པོ་ཕྱི་ན་མེད། ། དགའ་བར་བྱེད་པའི་རོ་ནི་ནང་ན་
འདུག ། ཤུན་པ་ཟོས་པའི་མི་ཡི་བུ་རམ་རོ། ། ཞིམ་པོ་རྙེད་པར་གྱུར་པ་མ་
ཡིན་ནམ། ། དེ་ནས་སྟོན་ཟླ་གཉིས་པའི་ཚེས་ལ་གཉན་ཡོད་གསེར་མདོག་ཅན་



348 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དུ་ཕྱིན། ། དེར་སྔར་རང་ཡུལ་ནས་ཡོངས་དུས་ཚད་མ་རྣམ་འགྲེལ་དང་རིགས་
གཏེར་གཉིས། འགྲེལ་པ་དོན་གསལ། སྡོམ་གསུམ་རབ་དབྱེ། མངོན་པ་
མཛོད། འདུལ་བ་མདོ་རྩའི་ཕྱེད་ཙམ། འབྱེད་རྣམ་གཉིས་རྣམས་བློ་ལ་འཁྲུལ་
མེད་དུ་ཡོད་པ། པཎ་ཆེན་དོན་ཡོད་གྲུབ་པའི་དྲུང་དུ། ཕྲག་ནོན་ཕུལ་བས་
ཐུགས་ལྷག་པར་མཉེས་ཏེ། གཞུང་ལུགས་འདི་ཙམ་གྱི་ཚིག་ཚོགས་དགེ་བཤེས་
ཆེན་པོར་གྲགས་པ་རྣམས་ལའང་དཀའ། ཁྱད་པར་ཟླ་བ་གསུམ་བཞི་ཅིག་གི་
བར་ཤར་སྦྱང་ཡེ་མ་བྱས་པ་ལ་ཚིག་འབྲུ་ཕྱེད་ཀྱང་མི་འཁྲུལ་བར་འབྱུང་བ་མི་
བརྗེད་པའི་གཟུངས་ཐོབ་པར་འདུག་གསུངས། མཁས་པ་མང་པོའི་དབུས་སུ་
བདག་ལ་ཆེ་བསྟོད་མང་དུ་མཛད་ཅིང་། ཁྱེད་ཀྱིས་སངས་རྒྱས་ཀྱི་བསྟན་པ་ལ་
ཕན་ཐོགས་པ་ཅིག་ཡོང་ངེས་པས་སློབ་གཉེར་ལ་འབུང་དགོས། དེ་ཡང་ཚད་
མ་འདི་བསྟན་བཅོས་ཀུན་བལྟ་བའི་མིག་ཡིན་པས་དང་པོར་བསླབ་འཚལ་
གསུངས་ནས། བདག་གིས་རིགས་གཏེར་དང་འགྲེལ་བའི་དབུས་ནས་བག་
ཙམ་གཟུང་། སྡེ་བདུན་དང་བཅས་པའི་དགོངས་འགྲེལ་རྟོག་གེའི་སྙིང་པོ་ཡང་
ཕྱེད་ལྷག་པར་ཟིན། གསུང་རྒྱུན་ལ། རྟག་རིགས། བློ་རིགས་གཉིས་ཀ་ཚར་
རེ་སོང་བའི་སྐབས་སུ། འབྲུལ་བུའི་སྟབས་ནས་དཔལ་ཨེ་ཝཾ་ཆོས་ལྡན་དུ་ཕྱིན་
པས། བསྙེན་ཆུང་འདྲ་དང་། ཆོས་ཞུ་བས་གཡེངས། ཁྱད་པར་མཚན་ཉིད་
ཀྱི་ཤར་སྦྱང་བྱེད་པ་རོལ། ། ཁོང་ངོར་པའི་བྱིན་དེ་སྡང་པོ་བྱེད་ཀྱི་འདུག་པས།
ཚདམའི་རང་ཡུལ་དུ་བཟུང་པའི་རྣམ་འགྲེལ་དང་། རིགས་གཏེར་གཉིས་བློ་
ལ་ལུས་འདུག གཞན་རྣམས་ནི་བརྗེད་ནས་ཚིག་ཟུར་སྤྱིས་ཕྱིན་པར་མི་ཐོག་
འདུག་པ་དང་། རང་ལ་དབང་བྱུང་ན། ཨ་ཇོ་མཆེད་གྲོགས་ཐམས་ཅད་ཤི་བ་



ཐུན་མོང་གི་སྒོའི་རྣམ་ཐར། །
349
འདིས་དཔེ་མཚོན། འཆི་བ་ལས་མ་འདས་འདུག་པས། བསྒོམ་ཆོས་གཅིག་
ཞུས་ནས། ད་ལྟ་གཞོན་དུས་ཀྱི་རྩ་རླུང་མ་ཉམས་པའི་སྐབས་འདིར་བསྒོམ་
རང་ཅིག་བྱས། ཚེ་འདི་ལ་འཇའ་ལུས་རྡོ་རྗེའི་སྐུ་མངོན་དུ་བྱ་དགོས་སྙམ་པ་
བྱུང་བ་ལ། ཡང་དབེན་དུ་སླེབ་ནས་ཟླ་བ་གཉིས་ཙམ་སློབ་གཉེར་ཆེར་མ་བྱུང་
བར། བྱ་ཆ་ཆོས་སྤྱོད་འདྲ་དང་འཕྲལ་གྱི་ཉེར་མཁོའི་སན་སུན་འདྲ་ལས།
གཞུང་ཆེན་བཞི་ལ་བལྟ་བའི་སྤྲོས་པ་སྐྱུངས་ཡོད་པའི་ཚེ། པཎ་ཆེན་དོན་ཡོད་
གྲུབ་པས། སློབ་གཉེར་ལ་འབུང་དགོས་ལུགས། ངེས་འབྱུང་ཕྲན་བུ་བས་
གཏན་གྱི་མདུན་མ་སྐྱེལ་བས། སྔར་གྱི་སློབ་གཉེར་གྱི་འཕྲོ་རྣམས་ཀྱིས་གསུངས་
ནས། རིགས་གཏེར་རང་འགྲེལ་ཧོར་པར་མ་ཅིག་དང་། རྟོག་གེའི་སྙིང་པོ་
ཅིག ཤངས་སྟོན་རིག་པའི་རལ་གྲིས་མཛད་པའི་ཚད་མའི་སྤྱི་མ་ཐལ་རྣམས་
གནང་བྱུང་པ་ལ། ངས་སྤྱིར་ ཐ་སྙད་ཆེར་ཤེས་པ་ཡང་དཀའ་བར་མཆིས།
ཁྱད་པར་དུ་ད་ལོའི་སེམས་ཅན་ཤི་ལུགས་འདི་ལ་དཔགས་ཙ་ན། ཆོས་སློབ་
འཕྲོ་ལ་ཤི་ན་བསྒོམ་ཐུན་ཅིག་ཀྱང་མེད་པར་དལ་འབྱོར་སྟོང་ལོག་ཏུ་འགྱུར་བར་
མཆིས་པས། བདག་རང་རི་ཁྲོད་དབེན་པ་ལ་བསྒོམ་ཆོས་ཅིག་ཞུ་རུ་ཕྱིན་པས་
ཆོག་པའི་བཀའ་ལུང་བཟང་གསལ་ཆེ་བར་མཁྱེན་མཁྱེན། ཟེར་བའི་ཞུ་བ་ནན་
ཅན་ཕུལ་བའི་ལན་དུ་གནང་བྱུང་བ་དོན་རྣམས་ཚིགས་བཅད་ཀྱི་ཕྲེང་བར་ཅུང་
ཟད་སྡེབས་ཏེ་སྙད་ན། དོན་ཡོད་མཁྱེན་བརྩེའི་འོད་སྟོང་བྱེད་པོ་ཡིས། རང་
གཞན་གྲུབ་མཐའི་དེ་ཉིད་ཀུན་གཟིགས་ནས། ། གདུལ་བྱའི་མི་ཤེས་མུན་པ་
སེལ་མཛད་པའི། ། ཡོངས་རྫོགས་བསྟན་པའི་ཉི་མས་བདག་སྐྱོངས་ཤིག །
བློ་ཆུང་རིག་པའི་རྟ་རྒོད་འདུལ་དཀའ་བ། ། བརྩེ་ལྡན་ལྕག་གི་ཁ་ལོ་ལེགས་



350_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྒྱུར་ནས། ། ཡབ་ཆེན་ཐུབ་པའི་ གཤེགས་ ཤུལ་ཉམས་དགའ་བར། །
འཁྲིད་མཛད་དགེ་བའི་བཤེས་དེ་བདག་དྲན་ནོ། ། རང་ཡུལ་ལྷ་ཡི་དཔལ་
འབྱོར་ཉེར་ བཏང་ནས། ཕྱོགས་ འདིར་ ཡོངས་ པའི་ དགོས་ པ་ གང་ ཡིན་
སོམས། ། རྒྱ་མཚོའི་གླིང་ནས་ནོར་བུ་མ་ལོན་པར། ། ལྡོག་བྱེད་དེད་དཔོན་
འདི་ན་སྲིད་དམ་ཅི། ། མི་ཡུལ་དཀའ་སྤྱད་སྣ་ཚོགས་གྲངས་མེད་པ། ། མྱོང་
བའི་ངལ་བ་ཐམས་ཅད་རྒྱང་སྲིངས་ནས། ། སྡུག་བསྔལ་སྐྱིད་དུ་བསམ་པའི་
ལྷག་བསམ་འདིས། ། ཆོས་ཕྱིར་མིན་པ་ཇི་ལྟར་བཟོད་པར་ནུས། ། ཁྱོད་ལ་
འདི་ན་བརྩེ་བའི་མ་མེད་ཅིང་། ། སྐྱོང་བྱེད་ཉེ་འབྲེལ་ཀུན་ཀྱང་མི་སྣང་ན། །
སུ་ཞིག་གིས་ནི་ཆོས་ཀྱི་བསྐུལ་མ་འདེབས། ། ལེགས་པ་སོམས་ལ་གཞིག་པ་
གཏིང་ནས་ཆུག ། རང་དབང་གྱུར་པའི་འཁོར་དང་ལོངས་སྤྱོད་སོགས། །
ཇི་སྙེད་སྤངས་ནས་དམན་པའི་སྒོར་ཞུགས་པ། ། ཡང་དག་རྒྱལ་བའི་བསྟན་
འདི་བསྒྲུབ་པ་ལས། ། ཅི་སླད་དོན་དུ་བགྱིས་འདི་སླར་ཡང་སོམས། ། འགྲོ་
དོན་བགྱི་བའི་དུས་ལ་བབས་པ་ན། ། གདུལ་བྱ་རང་དང་སྐལ་བར་ཆོས་སྟོན་
པར། ། ཁྱོད་རང་འདོད་པའི་ཚིག་སྡོམ་ཞི་བདེ་ཡིས། ། སྒྲུབ་པར་ནུས་སམ་
རང་ལ་རང་གིས་དྲིས། ། རང་ཡུལ་སླེབ་ཚེ་ཐ་སྙད་གཞུང་ལུགས་ལ། ། བརྩོད་
པའི་ཆོས་ཀྱི་གོ་བའི་ལན་འདོན་པ། ། མི་ཤེས་ཟེར་རམ་ཡང་ན་བཟང་རྫུས་
ལས། ། གཞན་དུ་བྱེད་རྒྱུ་ཁྱོད་ལ་ཅི་འདུག་སོགས། ། ཐོས་པས་ཕྱི་མ་ཕན་
པའི་དཔེར་མཚོན་ནམ། ། ནོར་བཅོལ་ལེན་པ་ཡིས་ཀྱང་དཔེར་མི་བཟོད། །
དེ་ཕྱིར་མཁས་པ་འགས་ཀྱང་རིག་པ་སློབ། ། ཚུལ་འདི་ཁྱེད་ཀྱི་སྙན་དུ་མ་ཐོས་
སམ། ། རྒྱ་ཆེན་ཐོས་པ་མ་བྱས་དོན་བསྒོམ་པ། ། སྡེར་ནང་བཅུག་ནས་ཁྱི་ལ་



ཐུན་མོང་གི་སྒོའི་རྣམ་ཐར།
351
སྟེར་དང་མཚུངས། ། ཐོས་པས་དོན་རྣམས་འབྱེད་པའི་བློ་ཡང་ཐོབ། ། རྣམ་
འབྱེད་བློ་འདི་ཉོན་མོངས་སྤོང་བའི་ལམ། ། མདོར་ན་བསམ་ཆུང་གོ་ཆ་དེ་
དོར་ལ། ། སྔར་བཞིན་ཐོས་པ་བསྒྲུབ་ལ་ནན་ཏན་ཞུ། ། ཞུ་བ་འདི་ལ་རང་
འདོད་བློ་མེད་པས། ། རྣམ་དཔྱོད་ལྡན་པས་བདེ་བླག་དགོངས་པ་མཁྱེན། །
ཅེས་པའི་དོན་དང་རྗེས་སུ་མཐུན་པའི་བཀའ་ལུང་གནང་བྱུང་བས། ། ངེད་
རང་འདོད་པའི་རི་ཁྲོད་ལ་འགྲོ་བའི་བློ་དེའི་ལོག་ཆོས་སུ་གྱུར་པས་ཅུང་ཟད་
སེམས་མི་བདེ་བར་གྱུར་ཀྱང་། ། ཚེ་འདི་དང་བསྟུན་ན་འདིར་ཡང་འདུག་སྙམ་
ནས་ལན་དུ། འོ་ན་སྤྱིར་བདག་རང་ཚེ་འདི་བློ་ཡིས་བཏང་པ་ན་སྡུག་བསྔལ་
མེད་ཀྱི་ཆོས་འཇིག་རྟེན་བྱིན་འགལ་བ་རྟག་སྤྲོད་དུ་འགྲོ་བའི་བློ་མུན་ལས་བསམ་
རྒྱུ་མ་མཆིས་ཀྱང་། ད་ལན་བཀའ་བཞིན་དུ་བསྒྲུབ། དེ་ལ་རྟོག་གེ་ཁ་སྐྱ་པ་དེ་
ནིང་ཅི་ལ་ཐུགས་ཀྱང་མི་སློབ། ཕར་ཕྱིར་འདི་ས་ལམ་སོགས་ནང་དོན་དང་
མཐུན་ཤས་ཆེ་བ་མཆིས་པས་སློབ་པར་ཞུ་ཕུལ་ནས། འགྲེལ་པ་དོན་གསལ་
སྔར་བློ་ལ་ཡོད་པའི་སྟེངས་སུ། ལུང་ཆོས་རྒྱ་མཚོའི་སྙིང་པོ་ཕྱེད་ཙམ་དང་།
ཕར་ཕྱིན་དཀའ་འགྲེལ་རྒྱ་མཚོ་རླབས་ཀྱི་ཕྲེང་བ། ཡན་ལག་རྒྱས་པ་དོན་
བདུན་ཅུ། ཤངས་སྟོན་རིག་པའི་རལ་གྲིའི་སྤྱི་མ་ཐལ་གྱི་གཞུང་ཆེ་བ་འགའ་
ཞིག་གི་ཐད་དང་། སྦྱོར་ཊིཀ་གནད་ཀྱི་སྒྲོན་མེ་རྣམས་དང་། སྣར་ཐང་པའི་
དགེ་བའི་བཤེས་གཉེན་གྲགས་པ་རྣམ་རྒྱལ་བ་རྩ་བར་བཞག་ནས། བསྡུས་སྦྱོར་
མང་དུ་རྩིས་པའི་ཕལ་ཆེར་ཀོང་སྟོན་དབང་ཕྱུག་གྲུབ་པས་མཛད་པའི་སྟེང་ནས་
ཡིན་ཞིང་། ཡང་དབེན་དུ་ཟླ་བ་བདུན་པོ་བགྱིས་པའི་སློབ་གཉེར་གྱི་ཚུལ་
རྣམས་ཕུལ་བས། པཎ་ཆེན་དོན་ཡོད་པ་ཡང་དགེས་པ་ཡར་ངོ་ལྟར་གྱུར་



352
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཏོ། ། དེ་ནས་གསུང་རྒྱུན་ལས་ཕར་ཕྱིན་སྤྱི་དོན་ཚར་བ་དང་། ཐལ་ཕྲེང་
སོགས་ཉིན་རེ་ལ་ཆོས་ཐུན་གཏོང་ཐེབས་གཉིས་སུ་བྱས་པའི་རེ་རེ་ལའང་ཆོས་
ཐུན་ཆུང་བ་ལྔ་ལྔ་བཏང་པས། ལོ་དེ་རང་གི་ལོ་མགོ་ལ་ལུང་ཆུང་གི་བསྒྲིགས་པ་
སྐྱུརབ་དེ། ལོ་རྟིང་མའི་དཔྱིད་ཆོས་དང་པོ་ལ་ལུང་ཆེན་གྱི་བསྒྲིགས་ལ་ཕྱིན་
ནས། ལུང་ར་ན་དགེ་འདུན་ཉི་ཤུ་རྟེན་འབྲེལ་བསམ་གཟུགས་སེམས་སེམས་
བྱུང་སོགས་ཟུར་བཀོལ་པན་སྤུན་ལ་གོང་དུ་འགྲོ་བ་འདྲ་འདུག གཞུང་གི་བློ་
རྫོགས་ང་རང་གི་གོང་དུ་འགྲོ་བ་གཅིག་ཀྱང་མི་འདུག་སྟེ། དེ་དུས་ཀྱི་ཐོག་
མཉམ་པའི་གྲྭ་པ་ཀུན་ལ་དྲིས་པས་གསལ་ལོ། ། ཕར་ཕྱིན་གཞུང་ཊིཀ་ལས་སློབ་
དཔོན་པ་ཊིཀྐ་རབ་གང་བ་ལ་ཐུགས་ཞེན་ཆེ་བར་འདུག་པས། མོས་པ་བསྒོམ་
ལམ་ཡན་དེ་ཐོག་ནས་བཏང་། དེ་མིན་རོང་སྟོན་ཤེས་བྱ་ཀུན་རིག་གིས་མཛད་
པའི་གཞུང་ཆོས་ཀྱི་འབྲུ་རྣམས་བློ་ཡུལ་དུ་ངེས་པར་བྱས་སོ། ། གཞན་འདུལ་
བའི་བསླབ་བྱ་དང་སྒྲ་མཚམས་སྦྱོར་ལྔ་པ་སོགས་ཉེར་མཁོ་ཅུང་ཟད་ཀྱང་
ཞུས། ། དེའི་དུས་སུ་གངས་ཅན་གྱི་སྙན་ངག་མཁན་གཅིག་པུ་པ་ངག་གི་དབང་
ཕྱུག་དབོན་སྟོན་ཤཱཀྱ་རྒྱལ་མཚན་པ་དང་མཇལ་ནས་རྡོ་རྗེ་དབྱངས་ཅན་མ་
དཀར་མོའི་སྒྲུབ་སྐོར་ཡིག་སྙིང་བྲམ་ཟེར་འཕུར་བུའི་གཞུང་སོགས་དང་། ཁྱད་
པར་བོ་དོང་ཐམས་ཅད་མཁྱེན་པའི་ཞལ་གཟིགས་ཉེ་རྒྱུད་རྣམས་ཞུས་ནས། ཉི་
ཟླ་གཟའ་འཛིན་ལ་བྲྀ གྱི་བཟླས་བརྗོད་བག་རེ་བྱས་ལ། སྐྱེས་སྟོབས་ཀྱི་
ཤེས་རབ་འདི་དེ་མན་རང་ཆེར་སོང་པའི་ངེས་ཤེས་ཁྱད་པར་ཅན་སྐྱེས་ཤིང་།
སྙན་ངག་མེ་ལོང་དང་སྡེབས་སྦྱོར་རིན་ཆེན་འབྱུང་གནས་གཉིས་ལ་ལུང་བཤད་
བག་རེ་ཐོབ་པས། སྙན་ངག་གི་མཁན་པོ་སྔོན་བྱོན་པ་དང་། ད་ལྟར་སུ་ལའང་



ཐུན་མོང་གི་སྒོའི་རྣམ་ཐར།
353
འགྲམ་ཆུ་མི་ལྡང་བ་འདི་འབད་མེད་དུ་ཤེས་སོ། ། དེའི་དུས་སུ་ཤིང་ཁ་གཅིག་
ན་འདབ་ཆགས་གཅིག་འདུག་ནའང་། ངའི་སྙན་ངག་གི་དཔེར་འགྲོ་བའི་ཡིད་
རྩེ་གཅིག་པའི་གསལ་སྣང་ཉེ་བར་ཐོབ་ལ། དབོན་སྲས་ཆེན་པོའི་གསུང་ལས།
རང་རེ་སྙན་ངག་མཁན་པའི་གཞུང་ལུགས་ན། ། རང་བཞིན་གྱིས་གྲུབ་སྤོབས་
པ་དང་མང་དུ་ཐོས་པ་དྲི་མེད་དང་
། མངོན་པར་སྦྱོར་བ་མི་དམན་པ། སྙན་
ངག་ཕུན་སུམ་ཚོགས་པའི་རྒྱུ། ། ཟེར་བའི་དང་པོ་དེ་ཁྱེད་ལ་ཚང་འདུག་
གསུང་། དགེས་པའི་འཛུམ་ཞལ་གྱི་པད་མོ་ཚེམས་དཀར་གྱི་ཟེ་འབྲུ་སྤྲོས་པ་
ཡང་དང་ཡང་དུ་བཞད་པའི་དགེས་པ་བསྐྱེད་པར་བྱས་སོ། ། དེ་ལ་སྤྱིར། །
སྐྱེ་བའི་ཆུ་གཏེར་སྡུག་བསྔལ་རླབས་ཕྲེང་ཅན། ། ཉེས་མང་ཆུ་སྲིན་བརྒྱ་ཡིས་
གང་མཐོང་ན། མཁས་པ་སུ་ཞིག་ཐ་སྙད་ལྷུར་ལེན་བགྱིད། ། རང་གི་སེམས་
ནི་ཞི་ལ་སྦྱོར་མི་བྱེད། སྙམ་པའི་བློ་འདི་བག་ཙམ་ཐ་སྙད་ཆུའི་ལྦུ་བ་ལྟ་བུ་ལ་
ཞེན་ཀྱང་། རི་དྭགས་མིག་རྒྱུ་ལ་སྙོག་པ་འདྲ་བའི་དཔེར་སྣང་བས། སྒྲ་སྙན་
ངག་སྡེབ་སྦྱོར་ལ་སོགས་པའི་གཞུང་ལུགས་ལ་སྤྲོས་པའི་ཚོགས་དེ་ཙམ་ལས་རྒྱ་
ཆེར་མ་བགྱིས་སོ། ། སྔོན་གོམས་དབང་གིས་ཐ་སྙད་སྲད་བུ་ཡིས། ། མ་
བཅིངས་ངེས་དོན་བཅུད་ཀྱིས་ཉེར་འཚོ་བ། ། སྤྲོས་ཚོགས་ལན་ཚྭའི་ཆུ་དང་
མི་འགྲོག་པའི། ། ཡན་ལག་བརྒྱད་ལྡན་གདམས་པའི་རྒྱ་མཚོར་ཞུགས། །
ཁྱིམ་གྱི་འཆིང་བ་དུག་ཅན་ཟས་དང་ནི། ། འདུ་འཛིན་གློག་གི་བྲོ་གར་ལྟར་
མཐོང་ཡང་། ། རྒྱལ་བའི་སྲས་ཀྱི་གདུང་རྒྱུད་བསྲུང་བྱེད་པའི། ། དད་ལྡན་
སྲེད་པའི་ན་ཆུང་དག་དང་འཁྱུད། ། བརྩེ་ལྡན་ཆོས་ཀྱི་སྲིད་ལ་དབང་བསྒྱུར་
བདག ། ཕྱོགས་ཚུལ་གང་ལའང་ཆ་ཙམ་ཏོལ་མེད་པའི། ། སྨྲ་བའི་ཁ་ལྟ་



354
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཙམ་ཞིག་དོན་གཉེར་བ། ། དུད་འགྲོ་རྣམས་ཀྱིས་སྨད་པའི་འོས་མ་ཡིན། །
དབོན་སྲས་མཁྱེན་པ་རབས་ཡངས་སྤྲིན་གྱི་རྔ། ། སྙན་པར་བསྒྲགས་པས་རྨ་བྱ་
གཞོན་ནུའི་ཡིད། ། དགའ་བའི་མདངས་གསལ་རྒྱས་པ་ངོམ་བྱེད་ཅིང་། ། ངོ༌
མཚར་གར་གྱི་རྣམ་འགྱུར་ཅི་ཡང་འཛིན། ། སྙན་ངག་མཛེས་པའི་བུ་མོ་ཡིད་
འོངས་མ། ། མངོན་བརྗོད་རིགས་ཀྱི་གང་རི་མཐོ་ནས་འོངས། ། སྡེབ་སྦྱོར་
ལང་ཚོ་རྒྱས་པའི་ རི་དྭགས་མིག། ཤེས་ ལྡན་མཛའ་ བོའི་སྙིང་ ལ་ཉེ་བར་
འབབ། ། ཁུངས་མེད་རྡོལ་པའི་བུ་མོ་སྒེག་འཆོར་ཅན། ། མགལ་སྡུམ་རྒྱན་
གྱིས་སྤྲས་པའི་བྱི་དོར་མཁན། ། རིག་གནས་རང་ཡུལ་གནས་ནས་ཉེར་བྱོལ་
ནས། ། བསྙོན་ཏོལ་བླུན་པོའི་འདབས་སུ་ཉེ་བར་འཇུག ། རིགས་གཞན་
ཐོད་དུ་རྐང་པའི་སྟེགས་འཆའ་ཡང་། ། ལྷུན་པོའི་སྤོ་ལ་ཁེངས་པས་མི་སྙབ་
པ། ། གསེར་གྱི་ཆར་ཡང་བབས་པའི་མདངས་གསལ་ཅན། ། གཉའ་ཤིང་
འཛིན་རིའི་རྩེ་ནས་ལེགས་བཤད་ཀྱི། ། སྔོན་མེད་ཉི་མ་ལན་བརྒྱར་ཤར་བ་
ན། ། གླིང་ཆེན་རྣམ་བཞིའི་མུན་པ་སེལ་རློམས་པས། ། རང་ཡུལ་རྣམ་
གཡེངས་རྒྱས་པའི་སྤྲིན་རུམ་འདིར། ། ཕྱོགས་འཛིན་གྱ་གྱུའི་ལམ་དུ་མཚོན་མ་
ནུས། ། དེ་ནས་ཀྱང་སྔར་གུམ་པའི་འབྲུམ་རོ་འགའ་ཡར་བསྲེག་གིན་འདུག་
པས། དེ་སྐབས་སུ་དྲུང་ནས་ཡོན་ཏན་རིན་ཆེན་པ་དང་། བདག་གཉིས་ལ་རྩ་
བའི་བླ་མ་དོན་ཡོད་མཚན་ཅན་ གྱིས་ དོ་ཧ་སྐོར་ གསུམ་ རྣམས་ བཤད་ པ་
མཛད། ། གསང་བུ་བ་བློ་གྲོས་སེང་གེས་མཛད་པའི་ཊིཀྐའི་སྟེང་ནས་ལུང་
བཤད་ཞིབ་རྒྱས་མཛད་པའི་སྐབས་ཀྱི་འཇུག་བབ་ཙམ་མ་རྫོགས་པ་ལ། །
དབེན་གནས་དཀར་པོ་བྲག་ཏུ་ཕྱིན་ཉིན་པར་དབེན་དགོན་དེའི་འགྲམ་ན་རྫོང་



ཐུན་མོང་གི་སྒོའི་རྣམ་ཐར།
356
བུ་ཞིག་འདུག་པའི་འཁྲིས་སུ། ། དོ་ཧ་སྐོར་གསུམ་གྱི་ལྷག་དེ་ཡོངས་སུ་རྫོགས་
པར་ཞུས་ནས། སླར་ཡང་དགོན་པར་ཡོངས་པའི་སྐབས་སུ། གྲུབ་པའི་འཁོར་
ལོ་བསྒྱུར་བ་པོ་ལྡུམ་པ་རིན་ཆེན་ཆོས་དར་དཔལ་བཟང་པོའི་ཞལ་སྔ་ནས་ལ་
ཤར་མི་ཉག་གི་སྤྱི་ཁང་དུ་སྲོད་ཀྱི་ཆ་ལ། རས་ཆུང་སྙན་བརྒྱུད་ནས་བྱུང་པའི་བླ་
མའི་རྣལ་འབྱོར་དང་། རྟིང་སོར་སངས་རྒྱས་མཁའ་འགྲོའི་བསྒོམ་ལུང་དང་
འགྲེལ་བའི་རྡེའུ་ཟ་བའི་མན་ངག་ཞུས་སོ། ། དེ་ནས་ཤངས་རིན་ཆེན་སྒང་པའི་
གྲྭ་པ་འགའ་རེ་ལ་འབྲུམ་ནད་ཀྱིས་བཏབ་ཏེ། དེ་སྟབས་ནས་སླར་ཡང་དགོན་
དབྱེན་རི་ཁྲོད་དུ་ཕྱིན། ཟླ་བ་བཞི་ཙམ་བསྡད། དེའི་དུས་སུ་ཆོས་དང་ཆོས་མ་
ཡིན་པ་རྣམ་པར་འབྱེད་པའི་བསྟན་བཅོས་སྡོམ་པ་གསུམ་གྱི་རབ་ཏུ་དབྱེ་བ་
དང་། ། ཕྱོགས་བཅུའི་སངས་རྒྱས་ཀྱི་ཞུ་ཕྲིན། ། ཆག་ལོ། ཞང་ལོ། གློ་ལོ་
སོགས་ཀྱི་དྲིས་ལན་དང་སྒྲ་ཉེར་མཁོ་བསྡུས་པ། གསོ་བ་རིག་པའི་བསྟན་
བཅོས། སྙན་ངག་མཁས་པའི་ཁ་རྒྱན། སྡེབ་སྦྱོར་མེ་ཏོག་ཆུན་པོ་མངོན་
བརྗོད་ཀྱི་བསྟན་བཅོས་ཚིག་གཏེར། ཟློས་གར་གྱི་བསྟན་བཅོས་རབ་དགའི་
འཇུག་པ། ལུགས་ཀྱི་བསྟན་བཅོས་ལེགས་པར་བཤད་པ་རིན་པོ་ཆེའི་གཏེར་
བདེ་བར་གཤེགས་པའི་ཐུགས་རྗེ་ལ་བསྐུལ་བ། ང་བརྒྱད་རྩ་འགྲེལ་གཉིས་
སོགས་ས་སྐྱ་པཎ་ཆེན་གྱི་བཀའ་འབུམ་འཐོར་བུ་རྣམས་བློ་ལ་ཆགས་པའི་སྤོབས་
པ་དགེ་བ་དང་བཅས་གསེར་མདོག་འཛིན་པའི་ནགས་ཁྲོད་དུ་ཡོངས་པས། རྒྱ་
བར་ནང་པོའི་ནང་ན། རྩ་བའི་བླ་མ་དཔལ་སྟོབས་ཀྱི་མགོན་པོ་ཀུན་བཟང་
ཆོས་ཀྱི་ཉི་མ་བཞུགས་པ་དང་སླར་ཡང་མཇལ་ཞིང་། ཐོག་མར་མཁའ་འགྲོ་མ་
སུ་ཁ་ སིདྷིའི་ཆོས་དྲུག་ ཅིག་ཞུས། དེ་ནས་ཆོས་གྲྭ་ཆེན་པོར་ ཕྱག་ཕེབས་



356_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཚམས། གཞུང་ལུགས་རབ་འབྱམས་སྨྲ་བའི་སྐྱེས་ཆེན་བསམ་གྱིས་མི་ཁྱབ་པ་
ལ་ནང་དོན་ཟབ་མོ་དང་རྗེས་སུ་འབྲེལ་བའི་ཆོས་ཀྱི་འཁོར་ལོ་སྐོར་བའི་དུས་སུ།
ངས་ཀྱང་རྩ་བའི་བླ་མ་དོན་ཡོད་མཚན་ཅན་གྱི་ཕྱག་ཕྱིར་ཡང་ཆོས་མང་དུ་ཞུས་
ཤིང་། བདག་རང་གི་དགོས་སུ་ཡང་མགོན་པོ་ཆེ་ཆུང་གཉིས་ཀའི་ནང་ཁྲིད།
ཚེ་ཁྲིད། ཐུགས་རྗེ་ཆེན་པོའི་སྨར་ཁྱེད་སྐྱེར་སྒང་པ་ནས་བརྒྱུད་པ་དང་། ནི་
གུའི་ལུང་ཁྲིད། མུས་ཆེན་གྱིས་བསྒྲིགས་པའི་གཅོད་སྐོར་པོད་ཆུང་གི་ལུང་
དང་། བྱིན་རླབས། ནམ་མཁའ་སྒོ་འབྱེད་འཐོབ་པས། སྔར་གྱི་ཐོས་བསམ་
གྱིས་གཏན་ལ་ཕབ་པའི་སྦས་དོན་མངོན་རྟོགས་ཀྱི་རིམ་པ་གཙོ་བོར་སྟོན་པ་ལུང་
ཆོས་རྣམས་ལ། གོ་ཡུལ་རེ་རེ་ཙམ་ཡོད་པ་དང་། ཁྱད་པར་རོང་སྟོན་སྨྲ་བའི་
སེང་གེའི་ཕར་ཕྱིན་གྱི་ཁྲིད་ཡིག་སྐབས་བརྒྱད་གདན་ཐོག་གཅིག་ཏུ་བསྒོམ་པའི་
མན་ངག དེའི་ལུང་དང་ཞིབ་རྒྱས་ཅིག་ཐོབ་པའི་ཉེ་བར་བྱེད་པའི་རྐྱེན་སྔར་
དུས་ཡོད་པ་དང་། བླ་མའི་བྱིན་རླབས་ལ་བརྟེན། དངོས་བསྟན་སྟོང་ཉིད་ཀྱི་
རིམ་པ་གཙོ་བོར་སྟོན་པའི་ཡུམ་དོན་ཟབ་མོའི་དོན་ལ། ནང་དོན་རིག་པའི་
འཆར་སྐོ་ཨེན་ཙམ་ཡང་བྱུང་ངོ༌། ། ཡབ་ཆེན་ཀུན་ཏུ་བཟང་པོ་ཆོས་དབྱིངས་
ཀྱི། ། བདེ་ཆེན་ཡུམ་དང་དགའ་མགུར་རོལ་པ་ལས། ། ལེགས་པར་འཁྲུངས་
པའི་འོད་གསལ་ཉི་མའི་རིགས། ། འཁོར་ལོ་བསྒྱུར་རྒྱལ་ཉེ་བར་བལྟམས་ཚུལ་
བསྟན། ། ཁྱབ་བདག་ཡངས་པའི་རྒྱལ་ཁམས་ཆེན་པོ་ལ། ། མངའ་མཛད་
ཡབ་རྗེའི་ཁྲི་ལ་དབང་སྒྱུར་ཏེ། ། རོ་གཅིག་མངོན་སྒྱུར་རྟོག་པའི་ཅོད་པཎ་
ཡང་། ། ལྷ་སྲས་དབུ་ལ་ཆེད་དུ་བཞག་པ་བཞིན། ། གདོད་ནས་སྐྱེ་འགག་
གནས་བྲལ་སྟོང་པའི་གཤིས། ། སྐྱེ་མེད་ཀློངས་ནས་འགག་མེད་རང་རྩལ་



ཐུན་མོང་གི་སྒོའི་རྣམ་ཐར།
357
ཅན། ། ཨ་སངས་གཉུག་མའི་སེམས་ཀྱི་རང་ཞལ་གྱི། ། ཐ་མལ་ཤེས་པའི་རྒྱལ་
སྲིད་ཆེན་ པོ་མཐོང་། ། མངའ་ འབངས་ ངོས་ བཟུང་ མེད་ པ་ སྟོང་ པའི་
དབྱིངས། ། རང་འཁོར་སྣ་ཚོགས་སྣང་བ་རིག་པའི་གོ ། བློ་བྲལ་གསལ་སྟོང་
བརྗེན་པའི་བཅའ་ ཁྲིམས་ཀྱི། ། ལྷག་མཐོང་ཤེས་རབ་ཆེན་པོའི་རྒྱལ་རྔ་
བརྡུང་། ། ཡེ་དག་ཆོས་སྐུའི་རང་ཞལ་མ་ཉམས་པའི། ། སྔ་སྲོལ་ཉམས་བྱེད་
སེམས་ཆུང་བློ་བུར་མཁན། ། རང་གནས་མལ་ལས་གཞན་དུ་འདའ་བ་ན། །
ཨར་གཏད་རིག་པའི་བརྡ་སྤྲོད་དྲག་པོ་འབྱུང་། འཛིན་བྲལ་ཕྲ་མོ་འགྱུ་བ་
གནས་ལུགས་སྒོ། ། རང་ངོ་ཤེས་པའི་དྲན་པ་བཅའ་བའི་ཁྲིམས། ། རང་
གནས་ལམ་ལས་གཞན་དུ་མ་འཁྱལ་བའི། ། བཀའ་མཆིད་འདི་ནི་ཕྱོགས་
རྣམས་ཀུན་ཏུ་བསྒྲགས། ། དེ་ནས་རང་ཡུལ་ནས་དཔལ་བརྩེ་བ་ཆེན་པོས་ཡར་
ཡོང་དགོས་པའི་བཀའ་ལུང་ཕྱག་རྟགས་དང་བཅས་པའི་འགྲུལ་པ་ཅིག་སླེབ་
བྱུང་པས། བདག་རང་གི་བསམ་པ་ལ། ཅིར་ནི་ཉོན་མོངས་དུག་ལྔ་རྒྱས་པའི་
ཕ་ཡུལ་དུ་ཕྱིན་ཀྱང་དགོས་པ་མེད་ཀྱང་། ད་ལན་བླ་མའི་བཀའ་བཞིན་བསྒྲུབ་
སྙམ་པའི་བློས་བསྐུལ་ནས་འགྲོ་བ་ཆས་སོ། ། རང་ཡུལ་ཐར་པའི་སྲོག་འཕྲོག་
བཙན་དུག་ནགས། ། དགྲ་གཉེན་གཉིས་མེད་བསྲེ་བ་ཟབ་མོའི་སྔགས། ཉོན་
མོངས་ལམ་དུ་འགྱུར་བའི་མདངས་གསལ་ཅན། ། རིག་གནས་གཙུག་ཕུད་
ལྡན་པའི་ཤོག་སྒྲོ་གཡོ། ། རྐྱེན་ངན་སྣ་ཚོགས་འདུས་པའི་ཤིང་དྲུང་ན། ། གང་
བྱུང་ལམ་དུ་འཁྱེར་བའི་རྨ་བྱ་དེ། ། དུག་གིས་སྨིན་པས་སྨན་ལ་དགར་མི་
ཚོར། ། བྱང་སེམས་མཛེས་པའི་སྤུ་ལེགས་དུག་གིས་བསྐྱེད། ཉོན་མོངས་མི་
གཙང་ལྗན་ལྗིན་འདུས་པ་འདི། ། བྱང་ཆུབ་སེམས་ཀྱི་ས་བོན་སྤེལ་བའི་



358
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གྲོགས། ། ཟས་མཆོག་མཁའ་ལ་འབབ་པའི་ཟིམ་ཆར་འདི། ། སྒྱུ་མ་ལུས་ཀྱི་ལོ་
ཐོག་བསྐྱེད་པའི་རྐྱེན། མ་རྒན་དགེས་པའི་འཛུམ་དཀར་གཡོ་བ་འདི། ཕན་
སེམས་ལྷག་བསམ་གོང་དུ་སྤེལ་བའི་རྒྱུད། བླ་མའི་བཀའ་ཡིག་མི་འགྱུར་རྡོ་རྗེ་
འདི། ། འདའ་མེད་དམ་ཚིག་སྡོམ་པ་ཀུན་གྱི་མཆོག ། རང་བློ་ཅུང་ཟད་ཤེས་
པའི་བསླབ་སྦྱངས་འདི། གཟུར་གནས་དུ་མས་རྗེས་སུ་བསྔགས་པའི་གཞི། །
སྔོན་མེད་རང་འབྱུང་ཡོན་ཏན་རི་མོ་འདི། ། འགྲན་འདོད་སྙིང་ལ་ཟུག་རྡུ་སློང་
བའི་སྨན། ། དེ་ལྟར་ལགས་པས་ཁོ་བོ་རང་ཡུལ་འགྲོ། ། མི་ཡུལ་སྐྱ་མོ་སྲང་
ཁའི་རྩ་བཞིན་གཏོང་། ། ཅོལ་ཆུང་རིག་པའི་བྱ་དེ་འཕུར་ལ་ཉེ། ། དཔག་
བསམ་ཤིང་གི་རྩེ་ནས་ཚེར་ནགས་སྙོག ། དེ་ལྟར་རང་སྡུག་རང་གིས་མྱོས་པའི་
ཟོ་ཆུན་གྱི་འཁྱུད་མོ་ལས་ངན་ཤིང་རྟའི་འཁོར་ལོས་ཉེ་བར་དྲངས་ནས། ལུང་
པའི་ཚུལ་གྱིས་མིའི་བཤིས་མཚོན་པ་ཀོ་ལོང་དུ་ཆེ་ལ་བཟོད་སྲན་དུ་ཆུང་པ།
གསར་འགྲོགས་སུ་ཆེ་ལ་ཕྱི་ཐག་ཏུ་ཐུང་པ། དྲན་པའི་མོད་ལ་ཡིད་སྐྱོ་བའི་རྣམ་
འགྱུར་བརྗོད་ལས་འདས་པ་སྟོན་ནུས་པའི་ལས་ངན་གྱི་ཁུང་བུ་དེར་འཇུག་པར་
ཉེ་བར་བརྩམས་སོ། ། དེའི་སྐབས་སུ་། བླ་མ་སློབ་དཔོན་མཆེད་གྲོགས་ཀུན་
གྱིས་བརྩེ་བའི་བསླབ་བྱ་ཅི་མཛད་ཀྱང་རྣ་བའི་དབང་པོ་བཀག་པ་བཞིན་དུ་གྱུར།
སྔར་ཆོས་གྲྭ་ཆེན་པོ་བློ་གསལ་དུ་མའི་བསྟི་གནས་སུ་གྱུར་པ་དགའ་ལྡན་ལྷའི་
མདུན་ས་ལྟ་བུ་དེ་ནི་སྐྱ་སེང་སེང་པོར་གྱུར། ཉི་མ་རེ་ལའང་སྔར་གྱི་ཟླ་བ་རེ་
ཙམ་གྱི་ཡུན་དང་བཅས་ནས། ཙབ་ཙོབ་གྱི་བློ་གྱི་ནའི་ངང་དུ་གནས་པར་གྱུར་
ཏོ། ། ཀྱི་མ་བྱ་བ་ནོངས་པ་བཅོས་པ་བཀའ། ། དེ་ལྟ་ན་ཡང་འཇིག་རྟེན་ལས་
ཀྱི་མཐུ། ། བློ་ཆུང་རང་སྐྱིད་འདོད་པའི་མདུན་གྲོས་འདི། ། བརྟན་གྱི་བདེ་



ཐུན་མོང་གི་སྒོའི་རྣམ་ཐར།
359
སྐྱིད་འཇོམས་པ་དངོས་པོའི་བཤིས། ཆུ་ནི་འབད་དེ་གྱེན་དུ་གྲངས་གྱུར་ཀྱང་།
རང་གི་ངང་གི་ཐུར་དུ་འབབ་ཏུ་ཉེ། ། ཕན་བྱེད་སློབ་པའི་ངག་ལ་གཞོལ་བ་
ན། ། ལས་འབྲས་དབང་གིས་སྡུག་བསྔལ་སྤུ་མེད་མྱོང་། ། སྐྱིད་ལ་མི་ཚུགས་
སྡུག་བསྔལ་དང་ལེན་པ། ། བློ་ཆུང་བྱ་བ་ཉེས་པ་ཕལ་ལའང་འབྱུང་། །
བདག་ཀྱང་དེ་ཡི་ཚུལ་ལ་བཞུགས་མོད་ཀྱི། ། འགྱོད་པ་རྟིང་ནས་སྐྱེ་བ་བླུན་
པོའི་སྲོལ། ། བརྩེ་ལྡན་བླ་མའི་བཀའ་ནི་རྡོ་རྗེའི་ཚིག ། སྙིང་ལ་སོན་པ་ལྡོག་
པ་མེད་གྱུར་ནས། ། གང་གསུང་སྒྲུབ་ལ་གཞོལ་བར་གྱུར་པའི་ཚེ། ། སྙིང་
གྲོགས་བློ་གསལ་གཞོན་ནུའི་ཚོགས་རྣམས་ནི། ། ལ་ལ་བློ་ཁྲིད་གཏམ་གྱི་སེམས་
སྣང་འཛིན། ། འགའ་ཞིག་བརྩེ་བས་རང་འཆང་རྣམ་པར་ཤིག ། འགའ་
ཞིག་བསླབ་བྱའི་གནས་ཀྱིས་རྣམ་པར་སྐྱོངས། ། ཕལ་ཆེར་བརྩེ་བའི་མཆི་མས་
གདོང་ལ་ཁྱབ། ། དེ་ནས་རྩ་བའི་བླ་མ་དོན་ཡོད་མཚན་ཅན་ལ་ཕྱི་ཕྱག་ཏུ་ཟང་
ཟིང་གི་དངོས་པོ་ཅུང་ཞིག་དང་། བཀའ་དྲིན་རྗེས་སུ་དྲན་པའི་སྒོ་ནས།
ཞབས་སྤྱི་བོར་བླངས། འབྲལ་མི་ཕོད་པའི་བསམ་པས། ཕྱིས་ཡོང་པའི་ནེམ་
ནུར་ཅིག་ཕུལ་ནས། རང་གི་ཡུལ་ཕྱོགས་སུ་ཉེ་བར་ཆས་ཤིང་། དེ་མཐུན་
དབོན་སྲས་ཆེན་པོ་ལའང་བཟོ་ཁྱད་ཕུལ་དུ་ཕྱིན་པའི་བདུག་སྤོས་ཀྱི་སྣོད་ཅིག་ཕྱི་
ཕྱག་མཆོན་བྱེད་དུ་ཕུལ་ནས་ལམ་དུ་ཞུགས་པ་ན། གྲྭ་རོགས་རྒན་གཞོན་དུ་
མས་པན་སྟོད་ཐུབ་སྐྱེལ་ཐུང་བྱས། དེར་ཁོང་རྣམས་བཞག ངེད་དཔོན་སློབ་
རྣམས་ཀྱིས་བཀྲ་ཤིས་ལྷུན་པོ་དཔལ་གྱི་སྣེར་ཕྱིན། དེ་ནུབ་ལྷ་རིགས་ཀྱི་བཙུན་
པ་བློ་བཟང་བསྟན་པའི་དྲུང་གི་བདག་ཅག་རྣམས་ལ། གཞི་ལེན་བཟང་པོ་
ཟང་ཟིང་གི་ནོར་གྱི་རྫོང་བ་དང་བཅས་སང་དགོངས་དཔལ་སྣར་ཐང་གི་ཆོས་གྲྭ་



360_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཆེན་པོར་ཕྱིན། དེར་སྟོན་མཇལ་སོགས་རགས་རིམ་ཅིག་བྱས་ནས། དཔལ་ཨེ་
ཝཾ་ཆོས་ལྡན་དུ་ཕྱིན། ཞག་འགའ་ཟུང་ཅིག་བསྡད། སླར་ཡང་བོ་དོང་ཨེར་
ཉིན་ཞག་གཅིག་གི་གནས་མལ་བཅས། དེར་བཞུགས་པའི་རྟེན་མཇལ་དང་།
ཁྱད་པར་ཨ་ཕྱི་མ་ལ་གཏོར་བསྔོ་བཟབ་པར་བགྱིས་ནས། བཅུ་ཁ་རོང་ལ་
བརྒྱུད། ལྷ་རྩེ་འཕྲུལ་གྱི་ཕོ་བྲང་དུ་སོན་ཏེ། ཇོ་བོ་ག་ཡ་དྷ་རའི་སྒྲུབ་ཕུག་དང་།
མགོན་ཁང་ཆེ་ཆུང་གཉིས་སོགས་ལ་རྟེན་མཇལ་ཞུ་བར་འོས་པ་རྣམས་ཞུས་ནས་
རིམ་གྱི་ངམ་རིང་ཏའི་སི་ཏུ་རིགས་ལྡན་ཆོས་ཀྱི་རྒྱལ་པོས་ཉེ་བར་བསྐྱངས་པའི་
མངའ་འོག་ཏུ་སླེབ་པས། དེའི་དུས་སྨོན་ལམ་དག་པའི་སྟོབས་ཀྱིས་རྩ་བའི་བླ་
མ་རིན་ཆེན་རྣམ་བཞིའི་ཡ་གྱལ་དུ་གྱུར་པ་མུས་ཆེན་འཁོར་ལོ་སྡོམ་པ་སངས་
རྒྱས་རིན་ཆེན་དང་བཅོ་ལྔའི་ལྷ་བབས་ཀྱི་དུས་ཆེན་ཁྱད་པར་ཅན་ལ་མཇལ་ཁ་
བྱས་ནས། སྐུ་མཐོང་བ་ཙམ་ན་ཐ་མལ་གྱི་སྣང་བ་འགག་ཅིང་། ཆོས་འབྲེལ་གྱི་
ཐོག་མར་བླ་མའི་རྣལ་འབྱོར་ཅིག་གནང་བའི་ཆོས་ཕྱག་ལ་ཧོར་ཀོང་མར་གྱིས་
གང་བའི་སྣང་གསལ་ཅིག་ཕུལ་བས་ཞལ་འཛུམ་པད་མཛད་ནས། སེམས་ཅན་
སྡུག་བསྔལ་མུན་ཐོམ་ལ། ། ཆོས་ཀྱི་སྒྲོན་མེ་སྦར་ཏུ་གསོལ། ། ཅེས་གསུང་
ངོ་། ། དེ་ནས་དཔལ་ནཱ་རོ་པ་ནས་བརྒྱུད་པའི་ནཱ་རོ་ཏ་པའི་སློབ་བཤད་འཁོར་
ལོ་སྡོམ་པའི་མན་ངག་ཡོངས་རྫོགས་དང༌། གཞན་ཡང་ ཤིན་ཏུ་ཟབ་པའི་
གདམས་པའི་གནད་མང་དུ་གནང་། ཉིད་ཀྱི་བསྒྲུབ་པ་རྙིང་མ་མཛད་པའི་
དུས་ཀྱི་བདུད་རྩི་རིལ་བུ་བརྒྱ་རྡོ་ ཅིག་དང་བསིལ་མ་མང་དུ་གནང་ཞིང་།
གཞན་ཡང་ཟང་ཟིང་གི་གནང་ཆ་དུ་མ་དང་། བཀའ་ཞལ་གྱི་བསླབ་བྱ་ཞིབ་
རྒྱས་གནང་བ་སོགས་ཐུགས་ཡིད་གཅིག་ཏུ་འདྲེས་པའི་བཀའ་དྲིན་ཚད་མེད་



ཐུན་མོང་གི་སྒོའི་རྣམ་ཐར།
361
པས་བསྐྱངས་ཤིང་། རང་གིས་ཀྱང་སྐྱེ་བ་སྔ་མ་ནས་དགེ་བའི་བཤེས་གཉེན་
ཡིན་ཞིང་། འབྲེལ་ཚད་དོན་ལྡན་གྱི་བླ་མ་ཡིན་པའི་ངེས་ཤེས་སྐྱེས་སོ། ། སྔ་
གོང་དམ་པ་དེ་ཉིད་ཀྱི་མཚན་ཐོས་པའི་མོད་ལ་མཆི་མ་སྣ་རྩེར་ཤུན་པའི་མོས་
གུས་འདུ་ཤེས་ཚད་མེད་པ་སྐྱེ་བ་བྱུང་ནའང་། སྔོན་གྱི་ལས་ངན་ཅིག་གི་སྒྲིབ་པ་
ཨེན་ཙམ་ཅིག་ཡོད་པ་ཡིན་པ་འདྲ། ཡུན་རིང་དུ་ཞལ་མ་མཇལ་ནའང་། མོས་
གུས་ལ་སྐྱོ་དུབ་མེད་པར་ཆོས་འབྲེལ་མ་ཐོབ་པའི་གོང་ཉིད་དུ། རྗེ་རང་གིས་
མཛད་པའི་བསྟོད་པ་ཤོ་ལོ་ཀ་གཅིག་པོ་དེ། དུས་རྒྱུན་དུ་བརྒྱ་རྩ་རེ་འདོན་པ་མ་
ཆག་པར་བྱས་ནས་གསོལ་བ་རྩེ་གཅིག་ཏུ་བཏབ་པས། ཨེ་ཝཾ་ན་ཡོད་པའི་ཉིན་
ཅིག་རྨི་ལམ་ན། ཞལ་མཇལ་ནས་ཞབས་གཉིས་སྤྱི་བོར་བླངས། ཁྲོ་བོ་འདོད་
པའི་རྒྱལ་པོའི་རྗེས་གནང་ཅིག་ཐོབ་པའི་སྣང་བ་བྱུང་ཞིང་། གཞན་ཡང་ཡང་
དབོན་དང་གསེར་མདོག་ཅན་སོགས་སུ་རྨི་ལམ་དུ་ཡང་ཡང་མཇལ་བའི་དུས་ཀྱི་
རྣམ་པ་ཇི་ལྟ་བ་ཉིད་ཁོ་ན་དངོས་སུ་མཇལ་བའི་དུས་སུ་ཡང་སྣང་ངོ༌། ། སངས་
རྒྱས་ཀུན་འདུས་བླ་མ་རིན་ཆེན་འདི། ། མཚན་ཙམ་ཐོས་པས་སྙིང་གི་སྤུ་ལོང་
གཡོ། ། མཐོང་ཚེ་ཐ་མལ་སྣང་ཞེན་དབྱིངས་སུ་དག ། ད་ལྟ་དྲན་ཚེའང་
འཁྲུལ་སྣང་མོས་གུས་འཇིག ། སྐྱེ་བ་སྔ་མར་ཁྱེད་ཀྱི་རྗེས་བཟུང་པས། ། ཚེ་
འདིར་ཐོས་པའི་མོད་ལ་གདུང་ཤུགས་རྒྱས། ཕྱི་མར་སྐྱེས་ཆེན་དམ་པ་ཁྱེད་
ཉིད་ཀྱི། ། འཁོར་གྱི་ཐོག་མ་ཉིད་དུ་སྐྱེ་བར་སྨོན། ། གང་གི་སློབ་བུ་ནམ་
མཁའི་སྐར་ཚོགས་ ལྟར། ། འཛམ་གླིང་ཡངས་པའི་མཁའ་ ལ་ ཆེས་བཀྲ་
ཡང་། ། བདག་བློའི་མུན་སེལ་ཐུགས་རྗེའི་འོད་དཀར་ཅན། ། དད་པའི་ཟེ་
འབྲུགཡོ་བའི་ཀུ་མུདྡྷ། ། དེ་ནས་རྩ་བའི་བླ་མ་ངོར་ཆེན་ལྷ་མཆོག་སེང་གེའི་



362
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཕྱག་ཕྱིར་འབྲེང་ནས་ཡར་ལམ་ཡོངས་པས། བྲག་ནག་པོ་རྫོང་རོང་དུམ་ཙམ་
ཡོད་པའི་འགྲམ་དུ་ཕྱིན་པས། ཕུ་སེ་དཀར་ཡུ་མ་ཅིག་ལ་ཁྲའི་སྒོང་ཐོག་ནས།
མིག་དང་སྣ་བ་སོགས་གནད་པ་སྡུག་བསྔལ་གྱིས་ཉེན་པ་ཅིག་རྙེད་པས་རྐྱེན་བྱས།
སྙིང་རྗེའི་ཏིང་ངེ་འཛིན་མཐའ་དབུས་མེད་པ་རྒྱུད་ལ་སྐྱེས་པ་ནི་འདི་ལྟ་སྟེ།
ཕན་དགོངས་ཐུགས་རྗེ་མངའ་བ་ལྷ་ཡི་ལྷ། ། སྤྱན་རས་གཟིགས་ལ་གུས་པས་
བཏུད་བྱས་ནས། ། མུ་མཐའ་མེད་པ་སྙིང་རྗེའི་ཏིང་འཛིན་ནི། ། རྩོལ་མེད་
རྒྱུད་ལ་ཤར་ཚུལ་ཅུང་ཟད་གླེང་། ། བརྩེ་མེད་ ཁྲ་ཡི་ཤུགས་དྲག་སྤར་མོ་
ཡིས། ། བརྩེ་མོས་མ་རུང་ཉིད་དུ་བྱས་གྱུར་པ། ། བརྩེ་ལྡན་མིག་གི་འཆི་མ་
བསྐྱེད་བྱེད་པའི། ། བརྩེ་བའི་ངང་ཚུལ་དེ་ནི་འདི་ལྟར་སྣང་། ། སྤང་ཤོད་
ཅིག་ན་རང་གནས་ཁུང་བུའི་སྒོར། ། ས་རྡུལ་གོས་ཀྱི་གཡོགས་པའི་སྡུག་བསྔལ་
ཅན། ། འཇིགས་རུང་ཁྲག་གིས་བཞིན་རས་རྣམས་གཡོགས་པའི། ། བཟོད་
མེད་སྡུག་བསྔལ་ཁུར་གྱིས་ཉེན་པ་གཏོང་། ཀྱི་མ་ལྗང་སྔོན་མྱུ་གུའི་སྔོ་རྩེ་
ཡིས། ། ཉེ་བར་བསྐྱོད་པའི་སྤུ་སྡུག་གོས་གྱོན་པའི། ། ཉམ་ཆུང་སྡུག་ལ་བཀོད་
པའི་ཁྲེལ་མེད་པོ། ། འདབ་ཆགས་ཁྲ་ལ་ལ་ཡོགས་ཅི་མི་སྡིག ། ཨ་ཕ་འདི་
འདྲའི་འཁོར་བའི་སྣང་ཚུལ་ལ། ཡིད་སྐྱོ་ཙམ་ཡང་མེད་པའི་ཨ་མཐས་པོ། །
མ་ཡི་ཚུལ་འདི་ཁྱོད་ཀྱིས་མ་མཐོང་ངམ། ། ད་དུང་འོན་ཏེ་དྲེད་པོ་ཐེ་ཚོམ་
ཟ། ། བདག་གི་ཚེར་མའི་ཟུག་རྔུ་ཅུང་ཟད་ལའང་། ། ད་ལྟ་དངོས་སུ་
བཟོདཔའི་སྐབས་མེད་ན། ། འཆི་བའི་ནད་ཀྱིས་བཏབ་པ་འདི་ལྟ་བུ། ཇི་
ལྟར་བྱས་ན་བདག་གི་སེམས་ཀྱིས་བཟོད། ལུས་ཀྱང་འདར་འདར་ཤིག་ཤིག་
གཡོ་ཞིང་སྤྲུག ཁྲག་གི་རྒྱུན་གྱིས་གདོང་ལ་བྱིལ་མོར་བྱས། ། རྒྱུ་སྐར་མཁའ་



ཐུན་མོང་གི་སྒོའི་རྣམ་ཐར།
363
ལ་རྫོགས་ཚེ་ ཉམ་ཆུང་དེ། ། འཇིག་ རྟེན་ འདི་ནས་ འཇིག་རྟེན་ཕ་རོལ་
སོང་། ། རྒྱལ་བའི་མཚན་དང་གཟུངས་སྔགས་མཐའ་དག་རྣམས། ། རྣ་བའི་
ཁུང་བུར་བསྒྲགས་ཤིང་རྩེ་གཅིག་བློས། ། མ་འོངས་བདག་ནི་མངོན་པར་
སངས་རྒྱས་ཚེ། ། འཁོར་གྱི་དང་པོར་འགྱུར་བར་སྨོན་ལམ་བཏབ། དེ་ཡི་
ནང་པར་ཡེ་ཤེས་མེ་ཆེན་ལ། ། སྒྱུ་མ་ལུས་ཀྱི་ཕུང་པོ་རྣམ་པར་སྦྱངས། ། ཀུན་
ཏུ་བཟང་པོའི་སྨོན་ལམ་རྒྱ་ཆེན་བཏབ། ། འདི་ནི་གཞན་ཕན་བྱེད་པའི་དང་པོ་
ཡིན། ། དེ་ནས་ཡར་ལམ་ཟླ་བ་ཕྱེད་དང་གཉིས་ཙམ་སོང་བ་ན། རྫོང་ཞ་མའི་
འགྲམ་དུ་སླེབ་པས་གློ་བོ་ནས་རྗེ་ངོར་ཆེན་པའི་བསུན་དམག་ལ་དམིགས་པའི་ཁྲི་
དམག་འཚོགས་འདུག་པ་ལ། ངེད་ཅག་དཔོན་སློབ་རྣམས་མ་ཕེབས་ཙམ་གྱི་
གོང་དུ། ཁབ་རུ་པའི་མི་ངན་བཅུ་གཅིག་ཙམ་ཟིན་འདུག་པའི་བཅུའི་མིག་
གཉིས་ཀ་སྟོན། གཅིག་གི་མིག་ཡ་བ་གཅིག་བཞག་ནས། ཁོས་ལོང་ཁྲིད་བྱས་
སྡུག་གེ་དེ་ཀུན་ལོང་གད་ངས་བྱས། ཁྱོམ་ཁྱོམ་འགྲོ་བ་མཐོང་བའི་མོད་ལ།
བདག་གི་ལུས་ཟུངས་མི་ཐུབ་པ་འདྲ་བའི་སྐྱི་ཟ་བའི་ངེས་འབྱུང་ཆེན་པོ་སྐྱེས་པ་
ནི་འདི་ལྟར་བྱུང་སྟེ། ཨེ་མ་ལས་འབྲས་བརྗེད་པའི་མིག་ལོང་བས། ། རྐུན་
ཆེན་ལས་ལ་ཞུགས་པའི་སྨྱོན་ཏོལ་ཅན། ། བསླུ་མེད་ལས་ཀྱིས་མནར་བའི་རྒྱལ་
ཁྲིམས་ཀྱིས། ། བཅའ་དམ་པོ་ཡི་འཕྲང་མ་ཤར་བར་གྱུར། ། གཟུགས་འཛིན་
དབང་པོའི་རྩ་བ་དྲུང་ནས་ ཕྱུང་། ། རྩེ་ཀུན་དག་ནས་མི་ཟད་ཁྲག་རྒྱུན་
འབབ། ། འཇིག་རྟེན་དམན་པའི་སྙིང་ཚིམ་འདྲེན་པའི་གནས། ། དེ་མཐོང་
མོད་ལ་མཆི་མའི་བསུ་བ་བཏང་། ། ཀྱི་ཧུད་མི་ཤེས་བྱས་པའི་འབྲས་སྨིན་
པ། ། ཁྱེད་ཅག་ཅུང་ཞིག་ཐུགས་ལ་ཆུང་བར་མཛོད། ། ལས་ནི་མྱོང་བས་



364
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཛད་པ་རྫུན་མེད་པའི། ། འདྲེན་མཆོག་མི་བསླུ་ སངས་ རྒྱས་ ཉིད་ ཀྱིས་
གསུངས། ། པདྨ་མེད་པའི་པདྨོའི་མཚོ་བཞིན་གདོང་། ཨུཏྤལ་མིག་གི་གེ་སར་
དང་བྲལ་བ། ། མཐོང་བའི་ཚེ་ན་རང་གི་མིག་གཉིས་ཀྱང་། ། འབྱིན་པའི་
སྡུག་བསྔལ་འཕྲལ་དུ་མྱོང་བ་བཞིན། ། རང་ཡུལ་གནས་སུ་ཕྱིན་ཚེ་དམན་པའི་
ལས། ། སྤྱད་ན་འདི་ཕྱི་ཀུན་ཏུ་ལོང་ངོ་ཞེས། ། དཔེ་མཚོན་བྱ་ཕྱིར་སྐྱབས་
བྲལ་དེ་དག་ཀྱང་། ། སྟབས་ཤིང་འགྱེལ་བ་དང་བཅས་སླར་ཡང་སོང་། ། དེ་
ནས་དེར་ཞག་བདུན་བརྒྱད་ཙམ་བསྡད་པའི་རིང་ལ། ཉིན་མོ་ནི་སྐྱེ་བོའི་
འགྲུལ་གྱིས་མི་དབེན་པའི་ཟུག་རྡུ་དང་། མཚན་མོ་ཡང་སྒྲའི་གླེང་སྦྱོར་གྱིས་མི་
བཟོད་པའི་ཟུག་རྔུ་དུ་མས་སེམས་ཤིན་ཏུ་མི་དགའ་བའི་ངང་ཚུལ་སྟོན་པས་དུས་
འདའ་བར་གྱུར་ལ། ཉིན་མོ་ཅུང་ཟད་དམག་སྡེའི་ཕྱོགས་གང་དུ་ནེམ་ནུར་ལ་
ཕྱིན་ཀྱང་། གཤིན་རྗེའི་སྐྱེས་བུའི་གྲོང་ལྟར་རབ་འཇིགས་པའི། ། རྔུལ་ཅན་
བཞིན་རས་ཁྲོས་པའི་གདངས་མིག་བགྲད། ། བརྩེ་མེད་ཤན་པའི་ཚོགས་ཀྱི་
ཉེས་མེད་པའི། ། ལུག་ཁྱུའི་ནང་ནས་བཟུང་སྟེ་གསོད་པར་བྱེད། ། རིག་
རིག་མིག་གིས་གདོང་ལ་ཆེར་ཅེར་ལྟ། ། གུམ་པར་སྔོན་དུ་ཕྱོགས་ནས་སྨྲ་བ་
ཡང་། ། སྐད་ཅིག་དེ་ལ་སྙུང་བསྣུན་དེ་མ་ཐག ། ལྤགས་པ་བཤུས་ནས་ཤ་
ཁྲག་ཚོམ་བུར་བཀོད། ། གཅེས་པའི་དོན་སྙིང་ནང་རོལ་རྒྱུ་མ་སོགས། ། མགོ་
བོ་ཡན་ལག་ལྷུ་ཚིགས་སོ་སོར་ཕྱེ། ། ཤ་ཁྲག་དྲོན་མོ་ཁ་རུ་འཇུག་བྱེད་པའི། །
སྲིན་པོའི་གྲོང་གི་མཐའ་སྐོར་ཁོ་ནར་མཐོང་། ། སྐྲག་དང་ངེས་འབྱུང་ཕན་ཚུན་
འགྲན་ཚུལ་གྱིས། རིང་པར་ཕྱིན་ནས་པུས་བཙུགས་ཐལ་སྦྱར་ཏེ། ། བཞིན་
རས་མཆི་མས་རླན་ནས་དེ་མ་ཐག ། ཤ་མི་ཟ་བའི་དམ་བཅའ་དྲག་པོ་བླངས།



ཐུན་མོང་གི་སྒོའི་རྣམ་ཐར། །
365
དེ་ནས་ཞག་ལྔ་ཙམ་ནས་རང་ཡུལ་སྨོན་ཐང་རྒྱལ་པོའི་ཁབ་ཏུ་དང་པོར་ཕྱིན་
ནས། དེ་ནུབ་རང་གི་སྐྱེ་ཡུལ་གྱི་བཤགས་བསམ་གྲུབ་དགེ་འཕེལ་དུ་ཉལ་བས།
མ་མ་རྒན་མོ་ཡང་སྔས་མགོར་འོངས་ནས་དགའ་དགའ་ལྟར་བྱས། མཆི་མ་
ཞིག་ཀྱང་བཏང་ནས་སོང་། བདག་རང་ཡང་དེ་ནུབ་དགའ་བ་དང་སྐྱོ་བ་ཟུང་
འབྲེལ་དུ་གྱུར་པའི་ངང་ནས་གཉིད་སད་པར་གྱུར་ཅིང་། སང་སྔ་བ་རང་
དགོན་གནས་ཕུན་ཚོགས་བསམ་གཏན་གླིང་དུ་ཕྱིན། དེའང་རྩ་བའི་བླ་མ་
དཔལ་རྩེ་བ་ཆེན་པོ་ཀུན་དགའ་མཆོག་གྲུབ་ཀྱི་ཞལ་སྔ་ནས་དང་ནི་མདང་མུ་
བསམ་དུ་རྗེ་ངོར་པའི་བསུ་མ་ལ་ཕེབས་བྱུང་པས་མཇལ། གཞན་དགོན་པའི་
གཞིར་བཞུགས་ཀྱི་འཕགས་པའི་དགེ་འདུན་རྣམས། ཆོས་གོས་རྡམ་གསུམ་
གསོལ། གདུགས་དང་རྒྱལ་མཚན་དང་། བ་དན་རོལ་མོའི་སྒྲ་དབྱངས་བཀོད་
པ་ཁྱད་པར་དུ་འཕགས་པའི་བསུ་བས་མདུན་བརྟར་ཏེ་ཕྱིན་པས། སྔར་རང་
གི་བྱིས་པའི་དུས་ཀྱི་རྩེད་རོགས་རྣམས་ལ་འགའ་ཞིག་ནི་ཤི། འགའ་ཞིག་ནི་
བཙུན་པ་ལོག ཕལ་ཆེར་ནི་དགུན་དུས་ཀྱི་ཤིང་སྡོང་རེངས་པ་ལྟ་བུར་གྱུར་
ཏོ། ། སྔོན་དུས་དང་པོ་བནྡྷ་ཛི་བ་ཀའི། ། མེ་ཏོག་མདངས་འཕྲོག་གོས་གྱོན་
གཞོན་ནུའི་ཚོགས། ། རྫོགས་ལྡན་དུས་ཀྱི་ཆུ་འཛིན་ཇི་བཞིན་དུ། མི་སྣང་
གྱུར་པས་བདག་སེམས་ལྷག་པར་སྐྱོ། ། བརྩོད་པའི་དུས་ཀྱི་བརྡ་དོན་མཚོན་
བྱེད་པའི། ། མི་སྲུན་བྱིས་པའི་ཚོགས་རྣམས་དེ་དག་ནི། སད་ཁྱེར་མེ་ཏོག་
གདང་ལ་རྒྱུས་པ་བཞིན། ། མཐོང་བས་སེམས་ཉིད་འཆགས་པའི་གོ་སྐབས་
ཅི། ། འོན་ཀྱང་འདུས་བྱས་སྣང་ཚུལ་འདི་འདྲ་སྟེ། ། རྣམ་པར་བསམ་ན་སྐྱོ་
བ་འཕེལ་བར་འགྱུར། ། འཛིན་མེད་གཉུག་མའི་སེམས་ཀྱི་རང་བཞིན་དུ།



366
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཞག་པའི་མོད་ལ་སྐྱོ་བ་སངས་པར་གྱུར། ། དེ་ནས་རང་ལོ་བཅོ་བརྒྱད་མངལ་
དང་ཤོལ་གྱི་ལོ་རྩིས་པའི་རང་ལོ་ཉི་ཤུ་ལོན་པ་ན། སྨོན་ཐང་རྒྱལ་པོའི་ཁབ་ཀྱི་
ཐུབ་ཆེན་རྣམ་པར་རྒྱལ་བའི་གཙུག་ལག་ཁང་དུ་དོན་གྱི་སླད་དུ་མཚན་ནས་སྨོས་
ཏེ། གཙུག་རྒྱན་གྱི་ནོར་བུ་རྩོད་པའི་དུས་ཀྱི་ཐམས་ཅད་མཁྱེན་པ་བསོད་
ནམས་ལྷུན་གྲུབ་ལགས་པའི་འབྱུང་གནས་རྒྱལ་མཚན་དཔལ་བཟང་པོས་མཁན་
པོའི་བཀའ་དྲིན་སྩལ། ངོར་ཆེན་ལྷ་མཆོག་སེང་གེས་ལས་ཀྱི་སློབ་དཔོན་མཛད་
སྙིང་རྗེ་ཆེན་པོ་ཀུན་དགའ་མཆོག་གྲུབ་ཀྱིས་གསང་སྟེ་སྟོན་པའི་སློབ་དཔོན་
མཛད། མང་ཐོས་སྡོམ་བརྩོན་རྡོ་རྗེ་འཛིན་པ་དགེ་ལེགས་བཤེས་གཉེན་གྱིས་
དུས་བསྒོ་བ་མཛད་ཅིང་། གཞན་ཡང་གྲོགས་ལྡན་པ་དང་ཁ་སྐོང་གི་དགེ་
འདུན་སོགས་མ་ཚང་བ་མེད་པའི་འཕགས་པའི་དབུས་སུ། ས་ག་ཟླ་བའི་ཉེར་
ལྔའི་ཉིན། སྐྱེས་བུ་གཅིག་དང་རྐང་གཉིས་ཀྱི་དུས་སུ། གསོལ་བ་དང་བཞིའི་
ལས་ཀྱི་བསྙེན་པར་རྫོགས་པའི་དགེ་སློང་གི་སྡོམ་པ་རྣམ་པར་དག་པ་བླངས་
ཤིང་། མཁན་སློབ་ལས་ཀྱི་ཚོགས་དང་བཅས་པ་རྣམས་ཀྱི། བདག་སྙིང་རྗེ་
ཆེན་པོ་ཀུན་དགའ་མཆོག་གྲུབ་ཀྱི་རྒྱལ་ཚབ་ཏུ་མངའ་གསོལ་བའི་ཤིས་བརྗོད་ཀྱི་
མེ་ཏོག་ཕྲེང་བ་ཡང་། རྒྱལ་ཕུར་འཛོམ་པའི་དུས་སྦྱོར་བཟང་པོ་དེ་ཉིད་ཀྱི་ཉིན་
པར་ལེགས་པར་གྲུབ་པར་མཛད་ལ། དེའི་དུས་སུ། བདག་ལ་བཀྲ་ཤིས་རྫས་
བརྒྱུད་མཁན་ཆེན་རིན་པོ་ཆེས་ལག་ཏུ་གནང་ཞིང་། ལས་སློབ་གསང་སྟོན་
སོགས་ཀྱིས་འཕགས་པའི་དགེ་འདུན་དེ་རྣམས་མགྲིན་གཅིག་ཚིགས་སུ་བཅད་
པའི་ཕྲེང་བྱེད་ངག་གི་དབྱངས་སྙན་པའི་སྲད་བུ་ལ་རྒྱུས་ནས། མེ་ཏོག་སིལ་
མའི་ཚོགས་སོ་སོའི་སྙིམ་པས་བདག་ལ་ཕྱོགས་ཀུན་ཏུ་གཏོར་བའི་ངོ་མཚར་བའི་



ཐུན་མོང་གི་སྒོའི་རྣམ་ཐར།
367
དགའ་སྟོན་གྱི་མཛད་པ་དེ་ནི། ། ས་བཅུ་རྒྱུན་མཐའི་བྱང་སེམས་ལ་ཕྱོགས་
བཅུའི་རྒྱལ་བ་སྲས་དང་སློབ་མར་བཅས་པའི་འོད་ཟེར་ཆེན་པོའི་དབང་བསྐུར་
བམཛད་པའམ། དཔལ་རྒྱལ་བ་ཤཱཀྱ་ཐུབ་པས། རྒྱལ་བའི་ཡུམ་གྱི་གླེང་གཞི་
གསུངས་པའི་དུས་སུ། ། རབ་འབྱམས་ཞིང་གི་རྒྱལ་དང་རྒྱལ་བ་སྲས་བཅས་
རྣམས་ཀྱི་ཨུཏྤལ་གསར་པའི་གེ་སར་མཐོར་བ་ལྟ་བུའི་སྣང་བ། དེར་འདུས་
ཕལ་ལ་བྱུང་ཞེས་ཟེར་རོ། མདོར་ན། ། རྗེ་བླ་མ་ཡབ་སྲས་དེ་གསུམ་གྱིས་རྒྱལ་
ཚབ་ཏུ་བདག་མངོན་པར་དབང་བསྐུར་བར་མཛད་པ་ཡིན་ནོ། ། མངའ་རིས་
སྨད་ཀྱི་ཐིག་ལེ་སྨོན་ཐང་གི། ། ཐུབ་ཆེན་རྣམ་པར་རྒྱལ་བཙུག་ལྷ་ཁང་དུ། །
ས་གའི་ཉེར་ལྔ་རྒྱལ་བུར་འཛོམ་པ་ཡི། ། དུས་དེར་འབད་མེད་རྟེན་འབྲེལ་འདི་
ལྟར་བྱུང་། ། འཇམ་པའི་དབྱངས་དང་གསང་བདག་རྡོ་རྗེ་ནི། ། སྙིང་རྗེ་ཆེན་
པོ་རིགས་གསུམ་བླ་མ་ཡིས། ། སྐུ་གསུང་ཐུགས་ཀྱི་རྒྱལ་མཚན་དམ་པ་རུ། །
བློ་གསལ་གཞོན་ནུ་མ་གསོལ་དགེ་བར་མཛད། ། ཕྱི་ལྟར་ས་བཅུའི་བྱང་སེམས་
རྒྱུན་མཐའ་ལ། ། རྒྱལ་བ་འོད་ཟེར་ཆེན་པོའི་དབང་བསྐུར་རམ། ། ནང་དོན་
འབྲས་བུའི་དབང་གིས་ཆོས་མཐུན་ཉིད། ། མ་ནོར་རྟེན་ཅིང་འབྲེལ་འབྱུང་
ཟབ་མོ་འགྲིག ། གཞན་ཡང་ཁྱད་འཕགས་བཀྲ་ཤིས་རྫས་བརྒྱད་ནི། ། མ་
འདྲེས་ལག་གི་པད་མཚོར་རྣམ་པར་བཀྲ། ། ལྷར་བཅས་འགྲོ་བའི་འདྲེན་པར་
བདག་གྱུར་བའི། ། ཡབ་སྲས་བླ་མའི་ཚོགས་ཀྱི་ཤིས་བརྗོད་མཛད། ། དེ་ལྟར་
རྗེ་བླ་མ་ཡབ་སྲས་རྣམས་ལ་སྡེ་སྣོད་གསུམ་དང་རྒྱུད་སྡེ་བཞི་དང་རྗེས་སུ་འབྲེལ་
བའི་སྤྱི་དང་ཁྱད་པར་གྱི་མན་ངག་གི་བཅུད་བསན་པའི་སྙིམ་པས་ངོམས་པར་
ནོས་པའི་ཚུལ་རྒྱས་པར་ནི་གཞན་དུ་གསལ་ལ། མདོ་ཙམ་གཅིག་བརྗོད་ན།



368
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དང་པོར་བཀའ་དྲིན་མཉམ་མེད་ ཕ་ ཐམས་ ཅད་མཁྱེན་པའི་ ཞལ་ སྔ་ནས།
སངས་རྒྱས་ཀྱི་བསྟན་པ་རིན་པོ་ཆེའི་རྩ་བ། སྡོམ་པ་གསུམ་གྱི་སྐལ་བ་བཟང་
པོར་བགྱིས་པའི་བཀའ་དྲིན་ གཙོ་བོར་གྱུར་པའི་རྒྱལ་བའི་བཀའ་དགོངས་
འབྲེལ་དང་བཅས་པའི་དབང་རྒྱུད། མན་ངག་བསམ་གྱིས་མི་ཁྱབ་པ་དང་།
ཁྱད་པར་དུ་དབང་གི་ཆུ་བོ་མ་ནུབ། བྱིན་རླབས་ཀྱི་བརྒྱུད་པ་མ་ཉམས།
གདམ་ངག་གི་སརྒ་མ་ལོག མོས་གུས་ཀྱི་བསམ་པ་ཚིམ་པ་སྟེ། སྙད་རྒྱུད་
བཞིའི་སྒོ་ནས་རྗེས་སུ་ གདམས་ཤིང་། གཞན་ཡང་ཟབ་མོ་འཁོར་ལོ་བདེ་
མཆོག་སོགས་ཐུགས་ཀྱི་ཉིང་ཁུ་མཐའ་དག་དགེས་པ་ཆེན་པོས་ཉེ་བར་སྩལ་ལ།
འདས་པ་དང་། མ་འོངས་པའི་ལུང་བསྟན་དབུགས་དབྱུང་དཔག་ཏུ་མེད་པར་
མཛད་ཅིང༌་། ཐུགས་ཡིད་གཅིག་ཏུ་འདྲེས་པའི་བཀའ་དྲིན་བསབ་པར་དཀའ་
བས་རྗེས་སུ་འཛིན་པར་མཛད་དོ། ། བདག་གིས་ཇི་ལྟར་འབད་ཀྱང་ཁྱོད་ཀྱི་
དྲིན། ། ཆ་ཤས་ཙམ་ཡང་ལོན་པའི་སྐབས་མེད་ན། ། ལེགས་པར་བསམས་ན་
བཟོད་བླགས་མེད་པ་ཡི། ། བཀའ་དྲིན་དྲན་ནས་དད་པའི་མཆི་མ་ལྷུང་། །
གསང་གསུམ་མི་ཕྱེད་རྒྱལ་བའི་རྒྱལ་བའི་ཐུགས་རྗེ་ཡི། ། མ་རིག་མུན་པ་དྲུང་
ནས་འབྱིན་པའི་ལྷ། ། ཐུབ་པའི་བླ་མ་འཇམ་དཔལ་གཞོན་ནུ་ཉིད། ། གངས་
ཁྲོད་མུན་སེལ་ས་སྐྱའི་དཔའ་བོར་བསྟན། ། འཇིགས་མེད་ས་སྐྱའི་པཎ་ཆེན་
གང་དེ་ཡི། ། ཆོས་དང་ཆོས་མིན་རྣམ་པར་འབྱེད་པའི་ཚུལ། ། སྔོན་བྱོན་རྒྱལ་
བའི་བཀའ་དང་དགོངས་འགྲེལ་ལྟར། ། བསྟན་པ་རིན་ཆེན་བྱི་དོར་ལེགས་
པར་བཤད། ། གང་ཁྱོད་བགྲང་ཡས་སྨོན་ལམ་མཐུ་གྲུབ་པས། ། ཆོས་མིན་
མུན་པས་ཁྱབ་པའི་ཀླ་ཀློ་འདིར། ཡང་དག་ཆོས་ཀྱི་སྣང་བ་ཤེས་སླད་དུ། །



ཐུན་མོང་གི་སྒོའི་རྣམ་ཐར།
369
བསྟན་པའི་ཉི་མ་སླར་ཡང་ཤར་བ་སྙམ། དུས་རྣམས་ཀུན་ཏུ་བསྟོད་བསྐུར་
བསྔགས་གསུམ་གྱི། ། ས་སྐྱའི་པཎ་ཆེན་རིང་ལུགས་ཉེར་བཟུང་ནས། ། ལ་
ལར་གང་དེས་ཁྱོད་ཐུགས་རྗེས་བཟུང་ཅེས། ། རྣམ་གྲངས་དུ་མས་གསུངས་པ་
ད་བཟོད་གོ། ། དེ་ལྟར་འཕྲལ་དང་ཡུན་དུ་ཡོངས་འཛིན་གྱི། ། ཞབས་པད་
བསྟེན་པས་སྦས་པའི་གསང་མཛོད་རྣམས། ། མ་འདྲེས་བདག་བློས་འདོམས་
ཤིང་སྔ་སོར་ཡང་། ། གཟུར་གནས་སྐྱེས་ཆེན་འགའ་ཡི་ངག་ལས་རྙེད། ། གང་
གིས་ཡོན་ཏན་ཡིད་ཆེས་གཏམ་གྱིས་ནི། ། སྦྲང་རྩི་དད་ལྡན་རྣ་བའི་བུང་བས་
འཐུང་། ། དམ་པའི་ཞབས་སེན་པདྨའི་མགུལ་པར་ཡང་། ། རིང་ནས་འཕུར་
བ་བདག་ནི་སྐལ་བཟང་ཐོབ། ། འདྲེན་མཆོག་ཞལ་གྱི་བདུད་རྩིའི་བུམ་བཟང་
ལས། ། སངས་རྒྱས་བསྟན་པའི་རྩ་བ་སྡོམ་པ་གསུམ། ། དབང་བསྐུར་རྒྱུད་
དང་མན་ངག་བདུད་རྩིའི་བཅུད། ། རྣ་བའི་སྣོད་དུ་ལྟུང་བས་སྙིང་ཁའི་
དབུས། ། བློ་གྲོས་འདབ་མའི་དགའ་ཚལ་ཅི་ཡང་རྒྱས། ། རྒྱལ་བའི་མྱུ་གུ་
བསྐྱེད་མཛད་གང་དེ་ཡི། ། བཀའ་དྲིན་དྲན་ནས་སླར་ཡང་སྲིད་མཐའི་
བར། ། ལན་གཅིག་མིན་པར་ཡང་ཡང་ཕྱག་བགྱིའོ། ། གང་ལ་རབ་མཁས་
མཁས་པ་ཀུན་གྱི་མཆོག ། སྐུ་གསུང་རབ་བཙུན་བཙུན་པ་ཡོངས་ཀྱི་རྗེ། །
ཉིད་ཐུགས་བཟང་པོ་བཟང་པོའི་ཕྲིན་ལས་ཅན། ། དཔལ་ལྡན་ཆོས་རྗེ་རྗེ་
བཙུན་དམ་ པའི་ ཞབས། ། ཞབས་ཟུང་ གུས་ པས་ བསྟེན་པའི་ ཉམ་ ཐག་
ཡིད། ། ཡིད་སྐྱོའི་ཁང་བུ་འདི་ལས་རང་སོང་ཞིང་། ། ཞིང་མཆོག་དག་ཏུ་བླ་
མ་རྗེ་དྲུང་དུ། ། དུ་མའི་འཁོར་གྱི་ཐོག་མརསྐྱེ་བར་སྨོན། ། སྨོན་ལམ་དམ་པ་
ཉིད་ལ་དངོས་སུ་བཏབ། ། བཏབ་པའི་དོན་དེ་ད་ནི་བརྩེ་དགོངས་ལ། ། ལ་



370_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལའི་བསམ་དོན་འགྲུབ་པར་བྱེད་པའི་མཆོག ། མཆོག་གྱུར་རྗེ་དང་མྱུར་དུ་
མཇལགྱུར་ཅིག ། ལས་ཀྱི་སློབ་དཔོན་ངོར་ཆེན་ལྷ་མཆོག་སེང་གེའི་ཞལ་སྔ་
ནས་ཀྱང་། གསུང་ངག་ཆ་ལག་ཡོངས་རྫོགས་སོགས་དམ་པ་ཆོས་ཀྱི་བཀའ་
དྲིན་ཁྱད་པར་ཅན་གྱི་བརྒྱུད་ཉེ་བར་གང་བར་བགྱིས་ཤིང་། ཁྱད་པར་དབང་
བསྐུར་བའི་ཆོ་ག རབ་གནས། སྦྱིན་སྲེག རོ་སྲེག ཆོས་སྐྱོང་གི་གཏོར་མ་
ཕྲིན་ལས་བགྱི་བ་སོགས་རྡོ་རྗེ་སློབ་དཔོན་ལ་ཉེ་བར་མཁོ་བ་མཐོང་བ་བརྒྱུད་
པའི་ཕྱག་ལེན་རྣམས་ལ་ནོར་འཁྲུལ་ཐེ་ཚོམ་གྱི་དྲི་མས་མ་གོས་པའི་བདར་ཤ་
ཆོད་པའི་ནན་ཏན་ཡང་དག་བགྱིས་སོ། ། ལྷ་མིའི་སྐྱབས་མཆོག་རྗེ་བཙུན་རྡོ་རྗེ་
འཆང་། ། གང་དེའི་སེང་གེའི་ཁྲི་ལ་རྣམ་རོལ་ཞིང་། ། ཟབ་ལམ་དུ་མས་དད་
ལྡན་གདུལ་བྱ་རྣམས། ། སྨིན་མཛད་གང་དེའི་དྲིན་ལ་བདག་གི་བློ། ། རྒྱུད་
སྡེའི་སྦས་དོན་ལག་ལེན་རྒྱ་མཚོ་རྣམས། ། ནོར་འཁྲུལ་ཐེ་ཚོམ་འཁྱོག་པོས་མ་
སླད་པའི། ། མ་ནོར་གྲུབ་པའི་དབང་པོའི་བཞེད་སྲོལ་བཞིན། ། མ་ཚང་མེད་
པར་འདོམས་པའང་གང་དེའི་དྲིན། རྗེ་ཡབ་སྲས་གཉིས་ཀྱི་ཁོངས་སུ། གསེར་
རྐྱང་རང་ཡང་བློ་ཞོ་བརྒྱ་སུམ་ཅུ་ཙམ་གྱི་མགོ་བྱས། དར་གོས། མཆོད་ཆ་
སོགས་བསམ་གྱིས་མི་ཁྱབ་པའི་ཟང་ཟིང་གི་ཞབས་ཏོག་ཡང་དག་བགྱིས་སོ། །
གསང་སྟེ་སྟོན་པའི་སློབ་དཔོན་ལ་ཡང་སྔ་གོང་དབུས་གཙང་དུ་མ་ཕྱིན་གོང་དུ་
ཞུས་ཚུལ་རྣམས་སྔར་བསྟན་ཟིན་ལ། རང་ཡུལ་དུ་སླེབ་མཚམས་ཤེས་རབ་ཀྱི་
ཕ་རོལ་ཏུ་ཕྱིན་པ་སྟོང་ཕྲག་བརྒྱ་པའི་ལུང་དང་། ཁྱད་པར་གཉན་སྟོན་ཚོམ་བུ་
པ་ནས་བརྒྱུད་པའི་ཐུགས་རྗེ་ཆེན་པོའི་སྨར་ཁྲིད་འཛུབ་ཚུགས་སུ་བཏབ་པའི་
ཉམས་ཁྲིད་ཅིག་ཞུས་ཤིང་། དག་པའི་ཞིང་དུ་གཤེགས་པ་ན། དགོངས་



ཐུན་མོང་གི་སྒོའི་རྣམ་ཐར།
371
རྫོགས་སུ་བགྱི་བའི་རིམ་པ་མཐའ་དག་དང་བཅས། སྐུ་གདུང་རིན་པོ་ཆེ་ལ་
ཞུགས་འབུལ་བ། ཆོས་སྐུའི་རང་བཞིན་དུ་བསྒྲུབ་པ། དེ་དག་བཞུགས་པའི་
གདུང་རྟེན་གསེར་ཟངས་ལས་གྲུབ་པ། དུས་མཆོད་ཀྱི་སྐབས་སུ། རྒྱུད་སྡེ་
རིན་པོ་ཆེའི་དཀྱིལ་འཁོར་དུ་མ་ཞལ་འབྱེད་པ། ཟླ་བ་བྱུང་ངོ་ཅོག་གི་མཆོད་པ་
རྒྱུན་ལྡན་སོགས་དངོས་ནས་ཁུར་མི་ཆུང་བའི་ཞབས་ཏོག་ཡང་དག་བགྱིས་
སོ། ། སྙིང་རྗེའི་པད་དཀར་བཞད་པའི་ཀུནྡའི་གཉེན། ། སྨོན་ལམ་དག་པའི་
དགའ་ཚལ་འདིར་འཕོས་ནས། ། རྨད་བྱུང་ངོ་མཚར་མཆོག་གིས་མཛད་པ་
ཡིས། ། གྲུབ་པའི་འཁོར་ལོ་བསྒྱུར་ཁྱོད་ཕྱག་གི་གནས། ། སྙིང་རྗེའི་ཡུལ་གྱུར་
རྨུ་རྒོད་འདུལ་དཀའི་ཞིང་། ། སྙིང་རྗེའི་ཐུགས་མངའ་ཁྱོད་ཀྱིས་ཉེར་དགོངས་
ནས། ། སྙིང་རྗེའི་དབང་གིས་གངས་ཁྲོད་ཀླ་ཀློ་འདིར། ། སྙིང་རྗེ་ཆེན་པོ་སླར་
ཡང་བྱོན་པ་སྙམ། ། གྲུ་འཛིན་གནས་ནས་སྤྱན་རས་གཟིགས་དབང་པོ། །
དངུལ་ཆུའི་གནས་ན་ཐོགས་མེད་སྤྲུལ་པའི་སྐུ། ། དུས་འདིར་ཀུན་དགའི་
མཚན་ཅན་གྲུབ་པའི་རྗེ། ། གཅིག་ཉིད་དུ་མའི་རོལ་པར་རྩེན་པར་མཛད། །
དོན་དམ་ལྟ་བའི་དགོངས་དོན་མཐོ་ལ་ཡངས། ། ཀུན་རྫོབ་ལས་འབྲས་ཕྲ་ཞིབ་
མ་འདྲེས་འབྱེད། བདེན་གཉིས་འཁྲུལ་མེད་ལམ་དུ་འདྲེན་མཁས་པའི། །
སྔོན་མེད་ཐར་པའི་དེད་དཔོན་ཁྱོད་ཁོ་ན། ། གང་གི་དང་པོར་བསྟན་པའི་སྒོར་
བཅུག་ཅིང་། ། ཁྲིམས་ཀྱི་བསླབ་པ་མཐའ་དག་ཉེར་བར་གནང་། ། ཀུན་
དགའ་གྲོལ་མཆོག་མིང་གི་དགའ་སྟོན་ཡང་། ། བརྫུན་བྲལ་བདེན་གསུང་ལམ་
ནས་དགེས་པར་སྩལ། ། ཡང་རྩ་བའི་བླ་མ་པཎ་ཆེན་རྣམ་གཉིས་ཀྱི་ཡ་གྱལ་དུ་
གྱུར་པ། མཁྱེན་རབ་ཀྱི་དབང་ཕྱུག་དཔལ་ལྡན་ཚུལ་ཁྲིམས་པའི་ཞལ་སྔ་ནས་



372_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལ་ཤར་ཕྱོགས་སུ་འགྲོ་དུས། དཔལ་བྱམས་གླིང་དུ་ཕྱི་ཕྱག་ལ་ཕྱིན་དུས་ཀྱི་རྫོང་
ཆོས་ལ་ཕག་དཀར་ཤེས་རབ་གསལ་བྱེད་ཀྱི་བྱིན་རླབས་དང་། ལུང་རྣམས་ཀྱི་
སྐོར་རྣམས་ངེད་ཅག་སྤུན་ཚོགས་གྲྭ་པ་སློབ་གཉེར་བ་ཀུན་གྱི་རྫོང་ཆོས་སུ་ཞུས་
ལ། རྟིང་སོར་བདེ་མཆོག་དྲིལ་བུ་ཞབས་ལུགས་དང་། འཇིགས་བྱེད་ས་སྐྱ་
པའི་ལུགས་ཀྱི་ཆོས་བསྐོར་མ་ཚང་བ་མེད་པར་ཡོངས་སུ་རྫོགས་པར་ཞུས་སོ། །
དེའི་དུས་ཀྱི་སྐབས་ཅིག་བདག་གི་འཁྲུལ་སྣང་དུ་བྱུང་པའི་དོན་ཅུང་ཞིག་ཅི་ཏོལ་
བསྐྱེད་ནས་ཞུ་འཕྲིན་དུ་ཕུལ་བ་ནི། གང་ ཐུགས་ དཔལ་ གྱི་བེའུའི་སྒོ་ ཕྱེ་
ནས། ། གང་གསུང་ངེས་ཚིག་ལྡན་པས་དབུགས་དབྱུངས་ཏེ། ། གང་སྐུ་ཚུལ་
ཁྲིམས་རྒྱན་གྱིས་སྤྲས་པ་དེ། ། གང་དག་མོས་པའི་སྣང་ངོ་འདི་ལྟར་བསྟན། །
བཀོད་ལེགས་ཡིད་འོངས་ལྷ་ཡི་གཞལ་ཡས་ན། ། འོད་དཔག་མེད་མགོན་
མདུན་ན་ཁྱེད་བཞུགས་པའི། ། གཡས་དང་གཡོན་ན་བུད་མེད་མཛེས་མ་
གཉིས། ། དྲི་ཞིམ་བདུག་སྤོས་ཐོགས་ནས་འདི་སྐད་འཛེར། ། གུ་རུ་འདི་ལ་
གསུང་གི་རྡོ་རྗེ་ཟེར། ། ད་ནི་བདེ་ཆེན་ཞིང་དུ་སྤྱན་འདྲེན་ན། ། བླུན་པོ་ཧ་རེ་
ལོང་ལ་ཅི་བྱར་ཡོད། ། ཟེར་བའི་མོད་ལས་འཁྲུལ་པའི་གཉིད་ལས་སངས། །
དམ་པ་གང་ཁྱོད་དམན་མོས་བདག་ཅག་རྣམས། ། ཡལ་བར་དོར་ནས་
དགོངས་པ་བསྐྱེད་མིན་ནམ། ། ཅི་སྟེ་འདི་འདྲའི་སྣང་བ་ཡ་མཚན་ཅན། །
འདི་དོན་འབྲས་བུ་སྨིན་པར་མ་གྱུར་ཅིག ། ཀྱེ་མ་འདོད་པའི་དཔག་བསམ་
དགེ་བའི་བཤེས། ། ཕན་དགོངས་ལྡན་པའི་སྐྱབས་ཅིག་བདག་ལ་གསོན། །
སྲིད་མཐའི་བར་དུ་ཁྱོད་ཞབས་བརྟན་གྱུར་ཞེས། ། ཉམ་ཐག་ཉིན་མཚན་ཀུན་
ཏུ་གསོལ་བ་འདེབས། ། འདབ་ཤོག་མ་རྫོགས་བྱེའུའི་ཚང་བོར་ནས། ། མ་



ཐུན་མོང་གི་སྒོའི་རྣམ་ཐར།
373.
ནིང་མཁའ་ལ་བསྐྱོད་པར་བྱེད་དམ་ཅི། ། དེ་ལྟ་ན་ནི་ཐུགས་རྗེ་ལྡན་པ་ཡི། །
ལྷག་བསམ་མཆོག་ཀྱང་མིང་གི་ལྷག་མར་བབས། ། དེ་སྐད་སློབ་བུ་གདུང་
ཤུགས་ཆེ་ལྡན་ངས། ། རབ་ཞུས་ཨུཏྤལ་འདབ་འདྲའི་མིག་ཡངས་ལས། ། མ་
བཟོད་སེམས་ཀྱིས་བསྐྱོད་པའི་མཆི་མ་ཡིས། ། མུ་ཏིག་ཕྲེང་མཛེས་འདིའང་
རྟེན་དུ་བཞེས། ། ད་ནི་ཁྱོད་ཀྱི་ཐུགས་རྗེའི་རླབས་གཡོས་ནས། ། སྐལ་དམན་
རེ་བའི་འབྲས་རབ་སྩོལ་བ་དང་། ། སྐུ་གསུང་ཐུགས་མཆོག་མི་འགྱུར་རྡོ་རྗེའི་
ཁྲིར། ། སྲིད་མཐའི་བར་དུ་རྟག་པར་བཞུགས་སུ་གསོལ། ། ཅེས་ཕུལ་བའི་
ལན་དུ། བཀའ་མཆིད་ཀྱི་ཕྱག་རྟགས་འདི་ཕེབས་ཏེ། རྒྱལ་བ་ཀུན་དངོས་བླ་
མའི་ལེགས་བཤད་ཀྱི། ། པད་མའི་ཚལ་ཀུན་དགའ་བའི་འདབ་རྒྱས་ཤིས། །
སྲིད་གསུམ་སྒྲོལ་མཛད་བདུད་རྩི་མཆོག་གི་གཏེར། བློ་གྲོས་མཁའ་ལྟར་ཡངས་
པ་གང་དེའི་དྲུང་། - ཞུ་བ། གང་གིས་གཞལ་བར་དཀའ་བའི་ཕྲ་མོའི་དོན། །
ངང་ཚུལ་བདེ་བླག་གཟིགས་པའི་པཎྜི་ཏ། ། གཞན་སེམས་ཤེས་པའི་གྲུབ་
བརྙེས་རྣལ་འབྱོར་པ། ། མཛད་པའི་ཆ་ཤས་འདི་འདྲ་ངོ་མཚར་གནས། །
གསུང་གི་རྡོ་རྗེ་བདག་གི་གསང་མཚན་དུ། ། ཀུན་དགའ་དབང་ཕྱུག་ཞབས་ཀྱི་
དང་པོར་གནང་། ། མནལ་ལམ་ཚུལ་དེ་དེ་ཡི་ཚུལ་ལ་ཞུགས། ། སྒུམ་ཟད་
མར་མེའི་དཔེ་འདི་རྗེས་སུ་དགོངས། ། སྐྲ་དཀར་སོ་མགུལ་བཞིན་རས་གཉེར་
མས་ཁྱབ། ། འཆི་བའི་ཕོ་ཉས་ཉེ་བར་རྟོལ་གྱུར་ན། ། མཁྱེན་དགོངས་ལྡན་
པའི་བཀའ་ཡང་ནུས་མེད་པའི། ། ཞལ་དུ་བཏབ་ལ་དགོངས་དབྱིངས་འགལ་
མེད་ཞུ། ། བདག་འདྲ་རྒས་པའི་དབང་གིས་སྔར་ཤེས་པའི། ། ཆོས་རྣམས་
ཕལ་ཆེར་དྲན་མེད་དབྱིངས་སུ་ཐིམས། ། སྔོན་མེད་གསར་དུ་ཤར་བའི་ཉིན་



374 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བྱེདཁྱོད། ། གདུང་བྱ་གླིང་བཞིའི་པད་ཚལ་འབྱེད་པར་སྨོན། ། ཅེས་པའི་
ནང་ལྟར། བདག་གདུལ་བྱ་རྣམས་ཀྱི་སྐལ་བ་ལ་བརྟེན། ། ཇི་ལྟ་བའི་གསོལ་
བ་བཏབ་ཀྱང་། ཞིང་འདིའི་སྐུ་ངོས་ཀྱི་གདུལ་བྱའི་དོན་རྣམས་ཉེ་བར་བསྡུས་
ནས། ། རིང་པོར་མ་ལོན་པར་བདེ་བ་ཅན་དུ་གཤེགས་པར་གྱུར་ཏོ། ། དེ་
ནས་བདག་གིས། རྗེ་དེ་ཉིད་ཀྱི་དགོངས་པ་བསབ་པའི་ཕྱིར། དཔལ་ལྡན་
བྱམས་གླིང་གི་ཆོས་གྲྭར་ལོ་གཅིག་དང་ཟླ་བ་འགའ་ཟུང་བསྡད་དེ། མདོ་
སྔགས་ཀྱི་གཞུང་ལུགས་ལ་ལེགས་པར་སྦྱངས་པའི་དགེ་བའི་བཤེས་གཉེན་དུ་
མས་དབུ་མཛད། དོན་གཉེར་འགའ་ལ་གསུང་ངག་རིན་པོ་ཆེ་ལམ་འབྲས་བུ་
དང་བཅས་པའི་གདམས་ངག་ཞིབ་བཤད་མཐའ་ཆོད་པ་ཅིག་བགྱིས་ཤིང་།
དེའི་ཡོན་དུ་བྱུང་བའི་རྙེད་པ་རྣམས་ཀྱང་། རྗེ་ཉིད་ཀྱི་ཉེར་བརྒྱད་ལ་བཙུགས།
དབྱར་ཅིག་རྟ་མངས་སུ་ཕྱིན་པས། ནས་ཀྱི་རྙེད་པ་ཡང་མང་དུ་བྱུང་བ་ཀུན་
ལྷན་ཅིག་ཏུ་བྱས་ནས། བློ་ཁལ་སུམ་བརྒྱ་ལྷག་པ་བྱུང་བ་ཡང་། འབྲུ་ཅིག་ཀྱང་
མ་ཉམས་པར། རྗེ་དམ་པ་ཉིད་ཀྱི་ཕྱོགས་སུ་བཏང་ངོ༌། ། ཡང་རྩ་བའི་བླ་མ་
སྦས་པའི་རྣལ་འབྱོར་གཉིས་ཀྱི་ཡ་གྱལ་དུ་གྱུར་པ། འཕགས་མཆོག་མ་ཎི་པ་
ཤེས་རབ་དཔལ་འབྱོར་གྱིས། ། བདག་མའི་ལྟོ་བ་ན་ཡོད་དུས། ། དབང་བྱིན་
རླབས་དུ་མས་བསྐྱངས་ཤིང་། ནར་སོན་པ་ན་ཡང་། རྒྱལ་པོ་བཀའ་འབུམ།
མ་ཅིག་ལེ་བརྒྱད། སྦས་དོན་ཀུན་གསལ་རྣམས་ཞུས། ཡང་རྩ་བའི་བླ་མ་སྦས་
པའི་རྣལ་འབྱོར་གཉིས་ཀྱི་ཡ་གྱལ་ཁམས་སྟོན་བསོད་ནམས་རྒྱལ་མཚན་ཏེ་སེ་
ཤེལ་གྱི་ཕོ་བྲང་གནས་ཉེར་བཞིའི་ཡ་གྱལ། ཧི་མ་ལ་ཡ་ཌཱ་ཀི་ཁ་ཁ་ན་སེ་གནས་
པའི་ཕྱོགས་དེ་ཉིད་སྐོར་བ་ལ་བྱོན་དུས། བདག་གིས་ཕྱག་ཆེན་གའུ་མ། །



ཐུན་མོང་གི་སྒོའི་རྣམ་ཐར།
375
འཆི་མེད་འཆུག་མེད། འཆི་མེད་འཕྲུལ་འཁོར་སོ་གཉིས་དང་། ཁྱད་པར་
ཐང་སྟོང་རྒྱལ་པོ་ནས་བརྒྱུད་པའི་ནི་གུའི་ཞལ་ཤེས་འགའ་ཞུས་ཤིང་། བདག་
གིས་ཀྱང་ཁོང་དཔོན་སློབ་དྲུག་ཅུ་རེ་ལྔ་ཙམ་འདུག་པ་ཀུན་ལ་སྤྱི་འགྲོར་གྲུབ་
རྒྱལ་མ་དང་། སྤྱན་རས་གཟིགས་བསྐོར། དགོས་སུ་ཁོང་པ་རང་ལ་སུ་ཁ་ཆོས་
དྲུག་ཅིག་ཕུལ་ལོ། ། དེ་ལྟར་བླ་མའི་ཚོགས་རྣམ་སལ་གནད་ཀྱི་གདམས་ངག་
མང་དུ་ཞུས་ཤིང་། དེ་དག་གི་སྐབས་རྣམས་སུ་སྒྲུབ་གནས་ཀྱི་དམ་པ་དཔལ་
ལྡན་འཕྲེད་མཁར་དང་། བྲག་སྟེངས་རྡོ་རྗེ་བྲག་རྫོང་། དགོན་པ་གཉིས་པོ་
སོགས་སུ་བསྙེན་སྒྲུབ་བྱས་དུས་དང་། ཁམས་དྭངས་པའི་སྐབས་འགའ་ཞིག་ལ།
མ་དག་པ་ལས་སྣང་། མ་ངེས་པའི་འཁྲུལ་སྣང་། ངེས་པ་གསལ་སྣང་གི་ཉམས་
མྱོང་ཅུང་ཟད་བྱུང་བ་རྣམས་ནི་ཕལ་ཆེར་བརྗེད་ནས་དྲན་ཡུལ་དུ་མི་སྣང་ལ།
ཅུང་ཟད་སྣང་བ་རྣམས་ཀྱང་། སྐལ་མེད་རྣམས་ལོག་ལྟ་ལ་སྦྱོར་ཞིང་། སྒྲོ་
འདོགས་སྐུར་འདེབས་ཀྱི་གཞི་ལས་མི་འདུག་པས་ཡི་གེར་མ་བྲིས་སོ། །
དེ་ལྟར་ཁོ་བོའི་མྱོང་བ་བགྲང་ཡས་པ། ། མཐའ་དག་ཡི་གེར་འདྲི་བའི་
ངལ་བས་ཅི། ། ཆ་ཤས་ཙམ་ཞིག་བཀོད་པའི་དགེ་བ་ཡིས། ། དོན་རྒྱུད་སློབ་
མའི་སྙིང་ལ་འཕོ་བར་ཤོག ། གཙུག་རྒྱན་ནོར་བུས་ལུང་བསྟན་དབུགས་
དབྱུང་ མཛད། ། རིན་ ཆེན་ རྣམ་ བཞིས་ གདམས་ པའི་ གནད་ རྣམས་
གནང་། ། པཎ་ཆེན་གཉིས་ཀྱི་ཐེ་ཚོམ་དྲ་བ་བསལ། ། བྱ་བཏང་གཉིས་ཀྱི་
རྟོགས་པའི་ བོགས་ དབྱུང་མཛད། ། ངག་ གི་ དབང་ པོས་ ཐ་སྙད་ སྤྲོ་ བ་
བསྐྱེད། ། དེ་ལྟར་འདྲེན་མཆོག་བླ་མའི་ཚོགས་རྣམས་ཀྱིས། ། རྗེས་སུ་བཟུང་
ཞིང་ཁྱད་པར་དྲིན་ཅན་རྗེས། ། འདི་དང་ཕྱི་མ་ཕན་བདེའི་ལམ་ལ་བཀོད། །



376
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གང་སྣང་སྒྱུ་མའི་རྣམ་རོལ་དུ་ཤར་ནས། ། འཛིན་མེད་རང་གྲོལ་མ་བཅོས་ཞེན་
བྲལ་བློས། ། མ་ཆགས་བུ་ཆུང་སྤྱོད་པའི་ངང་ཚུལ་གྱིས། ། བྱས་ཚད་ཆོས་སུ་
འགྲོ་བའི་ཡོ་ལང་ཅན། ། བདག་གི་བླ་མ་རྣམས་ཀྱིས་རྗེས་བཟུང་ཞིང་། ། ཡི་
དམ་ལྷ་ལས་ཅུང་ཟད་སྣང་བ་ཐོབ། ། མཐོང་ཐོས་དྲན་རེག་ངན་འགྲོའི་གནས་
སྤོང་བའི། ། འབྲེལ་ཚད་དོན་དང་ལྡན་པའི་སྐྱེས་བུ་ཡིན། ། དེ་ལྟ་ན་ཡང་བླ་
མའི་མཛད་པ་ལ། ། མ་དད་དྲི་མའི་ལོག་ལྟ་ཀུན་སྤངས་ནས། ། ལྷག་བསམ་
གདུང་བའི་ཤུགས་ཀྱིས་གསོལ་བཏབ་ན། ། འཕྲལ་དང་ཡུན་དུ་བདེ་དགེ་མ་
ལུས་འབྱུང་། ། འདི་བྲིས་པ་ལས་བྱུང་བའི་དགེ་བ་ཡིས། ། ཉི་འོད་གང་དེས་
ལོག་ལྟའི་མུན་བསལ་ནས། ། སྐལ་མེད་རྣམས་ཀྱི་སྙིང་གི་པད་མོའི་ཚལ། །
དད་པའི་ཟེ་འབྲུ་རྒྱས་པའི་རྒྱུར་གྱུར་ཅིག །
ཅེས་བློ་གསལ་གྱི་ལྡོམ་བུ་པ་ཀུན་དགའ་གྲོལ་མཆོག་གིས་རང་གི་མྱོང་བ་རྒྱན་གྱི་མེ་ཏོག་
ཅེས་བྱ་བ་འདི་ནི། རང་རིགས་དང་རྗེས་སུ་མཐུན་པའི་སྐལ་པ་དང་ལྡན་པའི་གདུལ་བྱ་མང་
པོ་ལ་ཕན་པར་གྱུར་ཅིག་པའི་བསམ་པ་ཉེ་བར་བཞག་ནས། སྒྲོ་བསྐུར་རང་བཟོའི་དྲི་མ་
སྤངས་ཏེ་བྱུང་རྒྱལ་གྱི་ཉམས་ཅུང་ཞིག་ཡི་གེར་བཀོད་པ་འདིས་ཀྱང་བསྟན་པ་དང་སེམས་
ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག ། མངྒ་ལཾ།། །།



377
༄༅ ། ། མྱོང་བ་རྒྱན་གྱི་མེ་ཏོག་ཅེས་བྱ་བ
ཐུན་མོང་མ་ཡིན་པའི་རྣམ་ཐར།
༄༅། ། གུ་རུ་སརྦ་ན་མཿ རྩ་བ་བརྒྱུད་པའི་བླ་མ་ཡི་དམ་ལྷ། ། སྙིང་གི་པད་
མོར་རྟག་པར་བཞུགས་སུ་གསོལ། ། ཤེས་ཀྱང་སྒོམ་གྱིས་དབེན་པའི་ཆོས་རྒྱུས་
མཁན། ། བདག་ལ་ཆོས་དབྱིངས་ངང་ནས་ཐུགས་རྗེས་གཟིགས། ། སྤྱི་
གཙུག་བདེ་ཆེན་རྒྱན་གྱུར་ཡིད་བཞིན་ནོར། ། ནོར་བུ་རིན་ཆེན་མཆོག་གྱུར་བླ་
མ་དང་། ། གྲུ་གསུམ་སྙིང་གི་ངོ་མཚར་གཞལ་ཡས་ཁང་། ། དུར་ཁྲོད་མཚོན་
བྱེད་ལུས་ཀྱི་བུ་ག་བརྒྱད། ། བ་སྤུ་སྐྲ་སེན་བསྲུང་བའི་འཁོར་ལོ་ཡི། ། དབུས་
སུ་བཞུགས་པའི་ཡི་དམ་ལྷ་ཚོགས་དང་། ། བུ་བཞིན་སྐྱོང་མཛད་ཆོས་སྐྱོང་ཌཱ་
ཀིའི་ཚོགས། ། བརྩེ་བས་དུས་རྣམས་ཀུན་དུ་བསྐྱངས་སུ་གསོལ། ། ཡོངས་
འཛིན་མཁས་གྲུབ་དུ་མའི་ཞབས་པད་ལ། ། ཟོལ་མེད་གུས་པས་ཡུན་རིང་
བསྟེན་པའི་མཐུས། ། ལམ་བཟང་ཡོན་ཏན་ཅུང་ཟད་རྒྱས་པ་ཡང་། ། བདག་
དང་བདག་གིར་བྱ་བའི་སློབ་བུའི་ཚོགས། ། ལམ་ལ་བྲོད་པ་བསྐྱེད་པར་བྱ་ཕྱིར་
དང་། ། དད་པའི་གསོལ་འདེབས་ཉིད་དུ་འགྱུར་སྙམ་ནས། ། སྒྲོ་སྐུར་རང་
བཟོ་སྤངས་ནས་བྲི་བར་བྱ། །



378 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་ཡང་ཁོ་བོའི་རིགས་རུས་ཆོས་འབྲང་རྣམས་ནི། འོད་གསལ་གྱི་ལྷ་
ལས་ཆད་པ་ཡིན་ཞེས་གླེང་ལ། དེ་ཡང་ཁོ་བོ་རབ་བྱུང་ཞེས་པ་མེ་མོ་ཡོས་བུའི་
ལོ། ཡབ་དགུང་ལོ་ལྔ་བཅུ་ང་བདུན། ། ཡུམ་དགུང་ལོ་ཉི་ཤུ་བཞེས་པ་ལ། །
ས་ག་ཟླ་བའི་སྲོད་ཀྱི་ཆ་ལ་བདེ་བར་བཙས་ཅེས་གླེང་ལ། དེའི་ནུབ་སྐྱེད་ཚལ་གྱི་
མེ་ཏོག་ལྡུམ་རར་འཇམ་དབྱངས་མེ་ཏོག་ཟེ་འབྲུ་སྟོང་ལྡན་ཞིག་ཁ་འབུས་ཞེས་
ཀྱང་གླེང་ངོ༌། ། ཡང་ཁོ་བོའི་སྐྱེ་བ་སྔ་མ་ནི། སིང་གྷའི་གླིང་དུ་རིགས་བྲམ་ཟེ་
ལས་རབ་ཏུ་བྱུང་བ་ཡོངས་སུ་རྫོགས་པའི་པཎྜི་ཏ་ཆོས་ཀྱི་ཉིན་བྱེད་བྱ་བར་གྱུར་
ནས། འཕགས་མ་སྒྲོལ་མ་ཡི་དམ་གྱི་ལྷར་འཛིན་ཅིང་། སྒྲ་དང་སྙན་ངག་དང་།
མངོན་བརྗོད་དང་། སྡེབ་སྦྱོར་དང་། ཟློས་གར་ལ་སོགས་པ། ཐ་སྙད་ཀྱི་
གཙུག་ལག་དུ་མའི་སྒོ་ནས་གདུལ་བྱ་མང་པོ་ལ། ཕན་བཏགས་ནས་ཡོངས་སུ་
མྱ་ངན་ལས་འདས་པའི་ཚུལ་བསྟན་ཏེ། དེ་ནས་གངས་རིའི་ཁྲོད་འདིར་ཡི་
དམ་སྒྲོལ་མའི་ཐུགས་རྗེས། མིའི་སྐྱེ་བ་བླངས་པའི་ལུང་བསྟན་བྲག་སྟོངས་རྡོ་
རྗེ་རྫོང་དུ་བྱུང་བ་འདི་ནི་ངེས་པའི་གཏན་ཚིགས་ཏེ། ཁོ་བོའི་སྐྱེ་བ་བརྩིས་
འབྲས་ལས་ཀྱང་། སྒྲོལ་མའི་ཐུགས་རྗེས་དལ་ཐོབ་ཅིང་། ། སོ་བདུན་བར་དུ་
བདེ་བར་འཚོ། ། ཡིད་ཀྱི་དངུལ་དཀར་མེ་ལོང་ལ། ། ཤེས་བྱའི་གཟུགས་
བརྙན་ཅི་ཡང་འཆར། ། ཅེས་དང་། བྱིས་པ་ཆུང་ངུའི་དུས་ནས་རྭ་སྟོན་ཡོན་
ཏན་བཟང་པོ་ལ་མིང་དང་བྱིན་རླབས་ཞུ་རུ་ཕྱིན་པས། འདི་སྒྲོལ་མ་འབུམ་
ཐེར་བཙུགས་པའི་རྗེས་ལ་སྐྱེས་པ་ཡིན་པས། མིང་ལ་སྒྲོལ་མ་འབུམ་ཐོགས་
གསུང་བ་དང་། དོན་དེ་ལ་དགོངས་ནས་གཙུག་རྒྱན་གྱི་ནོར་བུ་རྩོད་པའི་དུས་
ཀྱི་ཐམས་ཅད་མཁྱེན་པའི་ལེགས་པའི་འབྱུང་གནས་ཀྱིས། སྔ་གོང་གནང་བའི་



ཐུན་མོང་མ་ཡིན་པའི་རྣམ་ཐར།
379
ཕྱག་རྟགས་ནང་ན་ཡང་། ། འགྲོ་ཀུན་སྲིད་པའི་མཚོ་ལས་སྒྲོལ་མཛད་མ། །
ཉིད་ལ་རྣམ་སྣང་ཆེན་པོས་བསྟོད་པའི་མཆོག ། ཇི་སྙེད་འབུམ་གྱི་བཟླས་
བརྗོད་བགྱིས་པའི་མཐུས། ། ལེགས་པར་འཁྲུངས་པ་ གང་ཁྱོད་དགེ་གྱུར་
ཅིག ། ཅེས་གསུང་པ་ཡང་གནང་བས། འཕགས་མ་ཏཱ་རེའི་ཐུགས་རྗེས་དལ་
འབྱོར་གྱི་མི་ལུས་རིན་པོ་ཆེ་ཐོབ་པའི་ལྷག་བསམ་རྣམ་པར་དག་པ་ཡང་སྐྱེས་
སོ། །
དེ་ནས་བུ་ཆུང་གི་དུས་ཡང་ཡང་ན་བར་ཡོད་པས་རྐྱེན་བྱས། ཡབ་ཡུམ་
གཉིས་བསྟན་པ་ལ་དད་པའི་ཐུགས་རྗེ་དང་། རྩ་བའི་བླ་མ་རིན་པོ་ཆེ་རྣམ་
བཞིའི་ཡ་གྱལ་དུ་གྱུར་པ། དཔལ་རྩེ་བ་ཆེན་པོ་ཀུན་དགའ་མཆོག་གྲུབ་ཀྱི་
བཀའ་དྲིན་ལ་བརྟེན་ནས། རང་གི་སྐྱེ་བ་སྔ་མའི་སྨོན་ལམ་དག་པས་མཚམས་
སྦྱར། རང་ལོ་གསུམ་ངོ་བཞིར་བལྟ་བ་ས་ག་ཟླ་བའི་ཉེར་ལྔའི་ཉིན་སྔ་དྲོའི་ཆ་
ལ། ། ཕུལ་ག་གསེར་ཁང་དུ་དམ་པ་དེ་ཉིད་ཀྱི་དྲུང་དུ། རྩ་བ་བཞི་ཆང་དང་
ལྔ་སྤངས་པའི་ཡོངས་རྫོགས་དགེ་བསྙེན་གྱི་སྡོམ་པ་ཞུས་ནས། སངས་རྒྱས་ཀྱི་
བསྟན་པ་རིན་པོ་ཆེ་དང་མཇལ་བས། སྔར་གྱི་ནད་གཞིའི་རྒྱུན་དྲག་པོ་དེ་སྤྲིན་
གཏོར་བ་བཞིན་དུ་དྭངས་པར་གྱུར་ཏོ། ། དེ་ནས་སྔར་གྱི་ན་བ་ལྟར་སྣང་བ་དེ།
སངས་རྒྱས་ཀྱི་བསྟན་པ་དང་མཇལ་བའི་དཀོན་མཆོག་གི་ཐུགས་རྗེའི་ཕྲིན་ལས་
ཡིན་པར་སྣང་ངོ༌། ། དེ་ནས་བཟུང་སྟེ་ལོ་བརྒྱད་ཀྱི་བར་དུ་ལུགས་གཉིས་
མཁྱེན་པའི་ཡབ་ཀྱིས་ཉིན་བྱེད་ཀྱིས་བསྐྱངས་པས། ལྷའི་ལུས་ལྟ་བུའི་སེམས་
བདེ་བས་འཚོ་ཞིང་། ཀློག་སོགས་བསླབ་པར་བྱ་བའི་གནས་ཕྲ་མོ་ཡང་ཤེས།
དེ་ནས་རིང་པོ་མ་ལོན་པར། ཡབ་ཀྱི་ཉིན་བྱེད་དེ་ཡང་ཞིང་གཞན་ནུབ་རིགས་



380_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
ཡོལ་བའི་ཚུལ་བསྟན། དེ་ལྟ་ན་ཡང་བརྩེ་ལྡན་ཡུམ་གྱི་འོད་ཀྱི་ཡུན་རིངས་
བསྐྱངས་ཤིང་། བྱམས་བརྩེའི་ངང་ཚུལ་བསྒོམ་པའི་མ་མ་རྒན་མོས་བདག་
བཙས་ཙམ་ཉིད་ནས། ། མའི་བྱ་བ་འགའ་དག་རྫོགས་པར་བྱས། ལུས་སེམས་
བསྐྱེད་བསྲིངས་ཏེ་དུས་དང་གནས་སྐབས་ཀུན་དུའང་བསྐྱངས་པས་དྲིན་ཆེ་བ་
ཡིན། དེ་ནས་རང་གི་དགོན་པར་ཡོངས་ནས། ལོ་དགུ་ལོན་པ་ནས་བཅུ་
གསུམ་གྱི་བར་དཔལ་བརྩེ་བ་ཆེན་པོ་ཀུན་དགའ་མཆོག་གྲུབ་ཀྱི་ཞབས་པད་སྤྱི་
བོར་བླངས་ནས། བར་མ་རབ་བྱུང་གི་བརྟུལ་ཞུགས་དང་། དགེ་ཚུལ་གྱི་
ཁྲིམས་རྣམ་པར་དག་པ་ནོས་ཏེ། མདོ་སྔགས་ཀྱི་གདམས་པ་ཡང་མང་དུ་ཞུས་
སོ། ། དེ་ནས་དབུས་གཙང་ལ་འགྲོ་ཁར་དམ་པ་དེ་ཉིད་ཀྱི་དྲུང་དུ། བུམ་པ་
ཆུས་གང་བ་ཅིག་གི་ཁར་ཤིང་ཐོག་བིལ་བ་ཅིག་བཞག་རས་ཕུལ་བས། སྤྱིར་
དབུས་གཙང་དུ་འགྲོ་བ་ལ་ལོ་གཞོན་ནུ་མ་ཡིན་ཀྱང་། བློ་ཚོད་མཐོན་པོ་ཡིན་ཏེ་
ཕར་ཚད་འདུལ་མངོན། བྱམས་ཆོས་སོགས་གཞུང་དག་ལ་མང་པ་བློ་ལ་ཡོད།
ད་ལན་གྱི་བུམ་པ་ཆུས་གངས་པ་འདི་ཚུལ་ཁྲིམས་ཀྱི་བུམ་པ་ཡོན་ཏན་གྱི་ཆུས་
གང་བའི་བརྡར་འདུག་གསུང་། དེ་ནས་ཟླ་བ་བཅུ་གཅིག་པའི་ཉེར་དགུ་ལ་
རང་ཡུལ་ནས་ཆས་ནས་ཕྱིན་པས། ཞག་བཅོ་ལྔ་ཙམ་སོང་པ་ནས། ལྷ་མཚོ་
སྲིད་མཚོའི་འགྲམ་དུ་སླེབ་པ་ན། བརྩོད་དུས་ཀྱི་བརྡ་སྟོན་མཚོན་བྱེད། མ་
རུངས་པའི་སྐྱེ་བོ་འགའ་ཞིག་གི་བྱེད་པ་ལ་བརྟེན་ནས། མི་རྟག་སྐྱོ་ཤས་ཀྱིས་
ཡིད་རྒྱན་པའི་བྱ་ལམ་གྱི་སྡུག་སྔལ་ཡང་ཁྱད་དུ་གསད་ནས། རང་ཡུལ་འཁོར་
བའི་བློ་སྣ་སྤངས་ནས། བོད་ཡུལ་གྱི་རྡོ་རྗེ་གདན་དཔལ་ལྡན་ས་སྐྱའི་གནས་སུ་
ཉེ་བར་བསྙེན་ཏེ། དེ་ན་བཞུགས་པའི་རྟེན་ཁྱད་པར་ཅན་རྣམས་ལ་ ཕྱག་



ཐུན་མོང་མ་ཡིན་པའི་རྣམ་ཐར། །
381
མཆོད་སྨོན་ལམ་འདེབས་པ་སོགས་མང་དུ་བྱས། དེ་ནས་སྒོ་རུམ་གྱི་རྡོ་རྗེ་ནག་
པོ་ཆེན་པོ་མཧཱ་ཀཱ་ལ་དང་ལན་གསུམ་མཇལ་བས། ལན་རེ་ལ་མཐོང་སྣང་མི་
འདྲ་བ་རེ་བྱུང་། མར་ངོའི་ཚེས་བརྒྱད་ཅིག་ལ་ཁ་འུའི་བྲག་རྫོང་དུ་ཕྱིན་པས།
དཔལ་སྟོབས་ཀྱི་མགོན་པོ་ཀུན་བཟང་ཆོས་ཀྱི་ཉི་མ་ལ། དཔལ་མགོན་དམ་
པའི་བྲག་སྒོ་དེ་ཉིད་དུ། ཞིང་སྐྱོང་འཁོར་དང་བཅས་པའི་རྗེས་གནང་ཅིག་
ཐོབ་པས། ཤེས་པ་འདི་ཡང་སྐྱི་ཟ་ཞིང་། བསིལ་བ་ཚལ་སོགས་ཆོས་སྐྱོང་
རྣམས་ཀྱིས་གནས་ཁྱད་ཅན་རྣམས་ནས། དངོས་སུ་ལིང་ལིང་བྱོན་པའི་སྣང་བ་
ཡེ་ཤེས་ཕབ་རིང་བྱུང་། དེ་དུས་ཐོག་མར་ཐུབ་བསྟན་གསེར་མདོག་ཅན་དུ་
ཕྱིན། དེར་ཟླ་བ་འགའ་ཡར་བསྡད་ནས། འབྲུམ་པ་ལ་འཛེམ་པའི་སྟབས་
ཀྱིས་དཔལ་ཨེ་ཝཾ་ཆོས་ལྡན་དུ་ཕྱིན་ནས། ངོར་ཆེན་རྡོ་རྗེ་འཆང་ལྷ་མཆོག་སེང་
གེ་ལ་གདམས་པའི་གནད་ཅུང་ཟད་ཞུས་ཤིང་། གཙོ་བོར་མཚམས་བྱས་ནས་
སྣ་ཚོགས་ཡུམ་གྱི་བསྙེན་པ་ཅིག་དང་། ཁྱད་པར་རྡོ་རྗེ་འཆང་ཀུན་དགའ་
བཟང་པོ་ལ་བརྩེ་གཅིག་ཏུ་གསོལ་བ་བཏབ་པས། རྨི་ལམ་དུ་མཇལ་བའི་སྣང་
བ་བྱུང་བས། ཕྱག་གཉིས་བདག་གི་སྤྱི་བོར་བཞག་ནས། འབྲུམ་པ་མི་ཡོང་
གསུང་ལུང་བསྟན་ཞིང་དབུགས་དབྱུང་བར་མཛད་དོ། ། དེ་དུས་ལུས་ཆེན་
འཁོར་ལོ་སྡོམ་པ་སངས་རྒྱས་རིན་ཆེན་གྱི་མཚན་ཐོས་ཙམ་ནས། མཆི་མ་སྣ་རྩ་
བུན་པའི་མོས་གུས་ཚད་མེད་པ་སྐྱེ་བ་བྱུང་། སྔོན་ལས་ཨེན་ཙམ་ཅིག་ཡིན་པ་
འདྲ། ཡུན་རིང་དུ་ཞལ་མ་མཇལ་ནའང་། མོས་གུས་ལ་སྐྱོ་དུབ་མི་འདུག་པས་
གསོལ་བ་བརྩེ་གཅིག་ཏུ་བཏབ་པས། ནུབ་གཅིག་རྨི་ལམ་ན་ཞབས་མཐིལ་སྤྱི་
བོར་བླངས། འདོད་པའི་རྒྱལ་པོའི་རྗེས་གནང་ཅིག་ཐོབ་པའི་སྣང་བ་བྱུང་།



382_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་ནས་ལོག་ཅིག་གི་བར་དུ་ཐུབ་བསྟན་གསེར་མདོག་ཅན་དུ་མདོ་ཕྱོགས་ཀྱི་སློབ་
གཉེར་གྱི་བཞུགས་ཅི་ཡོང་བྱས་པས། སློབ་གཉེར་ཡང་གོང་འཕེལ་དུ་བྱུང་།
ཡང་སྦྲུལ་གྱི་ལོ་རྩ་བའི་བླ་མ་རིན་པོ་ཆེ་རྣམ་བཞིའི་ཡ་གྱལ་དུ་གྱུར་པ། དཔལ་
སྟོབས་ཀྱི་མགོན་པོ་ཀུན་བཟང་ཆོས་ཀྱི་ཉི་མའི་ཞབས་ཀྱི་པད་མོ་སྤྱི་བོར་བླངས།
གསང་སྔགས་ཀྱི་གདམས་པའི་གནད་མང་དུ་ཞུས། དེ་དུས་ནུབ་ཅིག་གི་རྨི་
ལམ་ན། བྲམ་ཟེ་མདོག་སྔོ་བ་སྐྲ་དམར་སེར་ཅན་ཞིག་གིས་མི་རྐང་གི་གླིང་བུ་
ཅིག་བུས་བྱུང་པ་ན། བུད་མེད་འདྲ་བའི་གཅེར་བུ་བཞི་ཡང་དེའི་མཐའ་ནས་
དགད་ཀྱིན་གར་བྱེད་འདྲ་བའི་སྣང་བ་བྱུང་བས་གཉིད་སད་ཐལ། སྔ་དྲོ་བླ་མ་
ལ་ཞུས་པས་ཁྱོད་བསགས་རྒྱབ་ཅན་ཅིག་འདུག ཞིང་སྐྱོང་གདོང་བཞི་འཁོར་
དང་བཅས་པས་དུས་ད་ལྟ་ནས་ཕྱི་བཞིན་འབྲང་བར་གདའི། ལར་མ་བཅོས་
ཞེན་བྲལ་གྱི་བློ་འདི་ཡོད་ན་ཆོས་སྐྱོང་རྣམས་ཀྱིས་ཀྱང་བུ་བཞིན་སྐྱོང་བར་གདའ་
སྟེ། དེ་བཞིན་དུ་མི་གོ་འདུག་གསུང་། གཞན་ཡང་ཆོས་སྐྱོང་གིས་རྗེས་སུ་
འཛིར་པའི་ལྟས་མང་དུ་བྱུང་སྟེ། ཡི་གེ་མང་པས་མ་བྲིས་སོ། ། ཡང་དེ་དུས་རྩ་
བའི་བླ་མ་པཎ་ཆེན་རྣམ་གཉིས་ཀྱི་ཡ་གྱལ་དུ་གྱུར་པ། ལུང་རིག་གི་མངའ་
བདག་ཆེན་པོ་དོན་ཡོད་གྲུབ་པ་ལ་སྔ་ཕྱིར་མདོ་སྔགས་ཀྱི་ཆོས་མང་དུ་ཞུས།
ཁྱད་པར་རྒྱུད་སྡེ་ལྔ་དང་། བདེ་མཆོག་ལྷ་ལྔའི་དབང་སྔོན་དུ་སོང་ནས་མཁས་
གྲུབ་གཞོན་ནུ་གྲུབ་ཀྱི་ཁྲིད་ཡིག་ནང་ལྟར་ཟླ་བ་གཅིག་ལྷག་ཙམ་གྱི་བར་དུ་
དམིགས་ཁྲིད་ཞིབ་མོར་ཞུས། ། དེ་དུས་དོན་ཡོད་མཚན་ཅན་ལ་ནི་གུའི་བྱིན་
རླབས་ཀྱི་ བཀའ་བཞིན་ མི་ བཞུགས་ འདུག་ པས་ ནས། བྱིན་ རླབས་ ཁོག་
དབུབས་ཀྱི་བཀའ་དེ་གཉིས་བྲག་དམར་བ་ཀུན་དགའ་ཚེ་འཕེལ་བ་ལས་དོན་



ཐུན་མོང་མ་ཡིན་པའི་རྣམ་ཐར།
383
ཡོད་མཚན་ཅན་གྱིས་གསན། གཞན་རྣམས་ནི་དུས་ཕྱིས་དབུ་ལེགས་གྲུབ་ཆེན་
པ་ལ་གསན་ཞེས་ཟེར་རོ། ། ཡང་ཀུན་བཟང་ཆོས་ཀྱི་ཉི་མའི་དྲུང་དུ་སྒྱུ་ལུས་
དབང་མོ་ཆེ་ཆོས་དྲུག་སོ་སོའི་བཀའ། མཁའ་སྤྱོད་དཀར་དམར་གཉིས། ལམ་
འཁྱེར་རྣམ་གསུམ། བླ་མ་མགོན་པོ་དབྱེར་མེད། མགོན་དཀར་ཡིད་བཞིན་གྱི་
ནོར་བུ་རྣམས་ཞུས། དེ་དུས་གངས་ཅན་གྱི་སྙན་ངག་མཁན་ངག་གི་དབང་
ཕྱུག་དབོན་ཤཱཀྱ་རྒྱལ་མཚན་ལ། དབྱངས་ཅན་དཀར་མོའི་སྒྲུབ་སྐོར་རྗེས་
གནང་རྣམས་ཞུས། སྙན་ངག་མེ་ལོང་། སྡེབ་སྦྱོར་རིན་ཆེན་འབྱུང་གནས་
སོགས་ཐ་སྙད་ཀྱི་གཙུག་ལག་འགའ་ཞིག་དང་། མདོ་སྔགས་ཀྱི་ཆོས་བཅུ་ཙམ་
ཡང་ཞུས་སོ། ། དེ་ནས་མཚན་ཉིད་ཀྱི་སློབ་གཉེར་ཡང་ཆ་མཐུན་ཙམ་བྱུང་།
རང་ཡུལ་དུ་འཁོར་དགོས་པའི་དཔལ་བརྩེ་བ་ཆེན་པོའི་བཀའ་ལུང་ཕྱག་རྟགས་
དང་བཅས་པ་གནང་བས་རྐྱེན་བྱས་ནས། ངམ་རིང་ཏའི་སི་ཏུ་རིགས་ལྡན་
ཆོས་ཀྱི་རྒྱལ་པོས་ལེགས་པར་སྐྱོངས་པའི་མངའ་འོག་ཏུ་སླེབ། དེ་དུས་སྨོན་
ལམ་དག་པའི་དབང་གིས། རྩ་བའི་བླ་མ་རིན་པོ་ཆེ་རྣམ་བཞིའི་ཡ་གྱལ་དུ་གྱུར་
པ། མུས་ཆེན་འཁོར་ལོ་སྡོམ་པ་སངས་རྒྱས་རིན་ཆེན་དང་། བཅོ་ལྔ་ལྷ་བབས་
ཀྱི་དུས་ཁྱད་པར་ཅན་ལ་མཇལ་བ་ན་སྐུ་མཐོང་པ་ཙམ་གྱིས་སྣང་བ་འགག་ཅིང་།
དེ་དུས་ཆོས་འབྲེལ་གྱི་ཐོག་མར་བླ་མའི་རྣལ་འབྱོར་ཅིག་གནང་། དེའི་ཆོས་
ཕྱག་ལ་ཧོར་ཀོང་མར་གྱིས་བཀང་བའི་སྣང་གསལ་ཅིག་ཕུལ་བས། ཞལ་འཛུམ་
པ་ཅིག་མཛད་དེ། སེམས་ཅན་སྡུག་བསྔལ་མུན་འཐོམས་ལ། ། ཆོས་ཀྱི་སྒྲོན་
མེ་སྦར་དུ་གསོལ། ། ཅེས་གསུངས་སོ། ། དེ་ནས་དཔའ་བོ་ཉ་ལྟོ་བ་ནས་
བརྒྱུད་པའི་ཇོ་བོ་ནཱ་རོ་ཏ་པའི་སྦས་བཤད། འཁོར་ལོ་སྡོམ་པའི་མན་ངག་



384 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡོངས་རྫོགས་དང་། གཞན་ཡང་ཤིན་ཏུ་ཟབ་པའི་གདམས་པའི་གནད་མང་དུ་
གནང་ཞིང་། རྗེ་ཉིད་ཀྱིས་སྒྲུབ་པ་རྙིང་མ་མཛད་པའི་བདུད་རྩི་རིལ་བུ་བརྒྱ་རྡོ་
ཅིག་དང་། སིལ་མ་མང་དུ་གནང་ཞིང་། གཞན་ཡང་ཟང་ཟིང་གི་གནང་སྦྱིན་
དུམ་དང་། བཀའ་ཞལ་གྱི་བསླབ་ཆ་ཞིབ་རྒྱས་གནང་བ་སོགས་ཐུགས་ཡིད་
གཅིག་ཏུ་འདྲེས་པའི་བཀའ་དྲིན་ཚད་མེད་བསྐྱངས་ཤིང་། རང་གི་སྐྱེ་བ་སྔ་མ་
ནས་ཀྱི་དགེ་བའི་བཤེས་གཉེན་ཡིན་ཅིང་། འབྲེལ་ཚད་དོན་ལྡན་གྱི་བླ་མ་ཡིན་
པའི་ངེས་ཤེས་སྐྱེས་སོ། ། །
དེ་ནས་རྩ་བའི་བླ་མ་རྣམ་བཞིའི་ཡ་གྱལ་དུ་གྱུར་པ་ངོར་ཆེན་རྡོ་རྗེ་འཆང་
ལྷ་མཆོག་སེང་གེའི་ཕྱག་ཕྱིར་འབྲེངས། ཡར་ལམ་བྲག་ནག་པོ་རྫོང་རོ་དུམ་
ཙམ་ཡོད་པ་ཞིག་གི་འགྲམ་དུ་ཕྱིན་པས། བྲ་ས་ཕུ་ཟེ་ཅིག་ལ་ཁྲས་སྒོང་རྒྱབ་ནས།
མིག་དང་རྣ་བ་དང་། སྣ་ལ་སོགས་པ་གནད་ཅིང་། སྡུག་བསྔལ་གྱིས་ཉེན་པ་
ཅིག་དང་འཕྲད་པས་རྐྱེན་བྱས་ནས། སྙིང་རྗེའི་ཏིང་ངེ་འཛིན་མཐའ་དབུས་
མེད་པར་རྒྱུད་ལ་སྐྱེས་ཤིང་། དེ་ནས་ཡར་ལམ་ཟླ་བ་ཕྱེད་དང་གཉིས་ཙམ་ཅིག་
བྱས་ནས། རང་ཡུལ་དུ་སླེབས་ནས་དགོན་པར་ཕྱིན་པ་ན། སྔར་གྱི་བྱིས་པའི་
དུས་ཀྱི་རྩེད་རོགས་ཕལ་ཆེར་ནི་ཤི། ལ་ལ་ནི་ས་མཐའ་འཁྱམས། འགའ་ཞིག་
ནི་བཙུན་པ་ལོག ཁ་ཅིག་ནི་དགུན་དུས་ཀྱི་ཤིང་སྡོང་རེང་པ་བཞིན་དུ་གྱུར་
ཏོ། ། དེ་དུས། སྔོན་དུས་དང་པོ་བན་དུ་ཛི་བ་ཀའི། ། མེ་ཏོག་མདངས་
འཕྲོག་གོས་གྱོན་གཞོན་ནུའི་ཚོགས། ། རྫོགས་ལྡན་དུས་ཀྱི་ཆུ་འཛིན་ཇི་བཞིན་
དུ། ། མི་སྣང་གྱུར་པས་བདག་སེམས་ལྷག་པར་སྐྱོ། ། ཅེས་སོགས་ཀྱི་ཉམ་
མགུར་ཡང་རེ་མང་དེ་དུས་བླངས་པ་ཡིན་ནོ། ། དེ་ནས་ཤོལ་བརྩིས་པའི་རང་



ཐུན་མོང་མ་ཡིན་པའི་རྣམ་ཐར། །
385
ལོ་ཉི་ཤུ་ལོན་པ་ན། སྨོན་ཐང་རྒྱལ་པོའི་ཁབ་ཀྱི་ཐུབ་ཆེན་རྣམ་པར་རྒྱལ་བའི་
གཙུག་ལག་ཁང་དུ། ས་ག་ཟླ་བའི་ཉེར་ལྔའི་ཉིན་དོན་གྱི་སླད་དུ་མཚན་ནས་
སྨོས་ནས། གཙུག་རྒྱན་གྱི་ནོར་བུ་རྩོད་པའི་དུས་ཀྱི་ཐམས་ཅད་མཁྱེན་པ།
བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་མཚན་དཔལ་བཟང་པོས་
མཁན་པོ་མཛད། ངོར་ཆེན་རྡོ་རྗེ་འཆང་ལྷ་མཆོག་སེང་གེ་བས་ལས་ཀྱི་སློབ་
དཔོན་མཛད། དཔལ་བརྩེ་བ་ཆེན་པོ་ཀུན་དགའ་མཆོག་གྲུབ་པས་གསང་སྟེ་
སྟོན་པའི་སློབ་དཔོན་མཛད། མང་ཐོས་སྒོམ་སྟོན་སྣོད་འཛིན་པ་དགེ་བའི་
བཤེས་གཉེན་གྱིས་དུས་སྒོ་མཛད་ཅིང་། ཁ་སྐོང་གི་དགེ་འདུན་སོགས་མ་ཚང་
བ་མེད་པའི་དབུས་སུ། སྐྱེས་བུ་གཅིག་དང་རྐང་པ་གཉིས་པའི་དུས་སུ་བསྙེན་
པར་རྫོགས་པ་དགེ་སློང་གི་སྡོམ་པ་བླངས་ཤིང་། མཁན་པོའི་ཞལ་སྔ་ནས་ལ་
དབང་རྒྱུད་མན་ངག་སོགས་རྒྱུད་སྡེ་བཞི་དང་འབྲེལ་བའི་གདམས་པ་མང་དུ་
ཐོབ་ཅིང་། ལས་ཀྱི་སློབ་དཔོན་ལའང་གཞུང་བཤད་སོ་དམར་མ་སོགས་ཀྱི་
སྟེངས་ནས། གསུང་ངག་གི་ཁྲིད་ཆ་ལག་ཡོངས་སུ་རྫོགས་པ་དང་བཅས་པ་
སོགས་མང་དུ་ཐོབ་ཅིང་། གསང་ཏེ་སྟོན་པ་ལ་ཡང་ལམ་འབྲས་པོད་ནག་མའི་
སྟེངས་ནས་ཚར་གཉིས། སྤྱི་དང་དགོས་ཀྱི་ཆོས་སྐྱོང་མང་དུ་ཐོབ་ཀྱང་རྩ་བའི་
བླ་མ་སྦས་པའི་རྣལ་འབྱོར་པ་གཉིས་ཀྱི་ཡ་གྱལ་མ་ཎི་པ་ཤེས་རབ་དཔལ་འབྱོར་
གྱིས་བདག་མའི་ལྟོ་ན་ཡོད་དུས་དབང་དང་བྱིན་རླབས་དུ་མས་བསྐྱངས་ཤིང་།
ན་བ་ལའང་གདམས་པའི་གནད་ཕྲ་མོ་འགའ་ཞིག་ཞུས་སོ། ། ཡང་བསྒྲུབ་
གནས་འཕྲེད་མཁར་དུ་ཧེ་བཛྲ་གྱི་གཞིའི་བསྙེན་པ་ཡོངས་སུ་རྫོགས་པ་ཁ་བསོའི་
སྦྱིན་བསྲེགས་དང་བཅས་པ་ལེགས་པར་བསྒྲུབས་པས། དེ་དུས་མཚན་ཕྱེད་



386_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གྱུར་ཚེ་རྨི་ལམ་ན། གངས་རི་ལྟར་དཀར་ཀེང་རུས་བརྗིད་པའི་སྐུ། ། ཡབ་
ཡུམ་གསུང་གི་བརྩེ་སེམས་ཆེན་པོ་ཡིས། རྗེས་སུ་སྐྱོང་བའི་མཚན་མ་ཅུང་ཟད་
མཐོང་། ། རྨི་ལམ་ཡིན་ཀྱང་ངོ་མཚར་ཆེ་བར་སྣང་། ། ཅེས་སོ། ། དེ་དུས་རྨི་
ལམ་གྱིས་རྐྱེན་བྱས་ནས། རྩ་བའི་བླ་མ་པཎ་ཆེན་གཉིས་ཀྱི་ཡ་གྱལ་དུ་གྱུར་པ་
མཁྱེན་རབ་ཀྱི་དབང་ཕྱུག་དཔལ་ལྡན་ཚུལ་ཁྲིམས་པ་ལ་རྡོ་རྗེ་འཇིགས་བྱེད་སྐྱོ་
ལུགས་ཀྱི་དབང་
། བསྐྱེད་པའི་རིམ་པ་ལས་ཚོགས་འཁྲུལ་འཁོར་དང་བཅས་པ།
རྫོགས་རིམ་མཚན་མ་གྱེན་བསྒྲེངས། རྒྱུད་ཏོག་བདུན་མལ་འགྱུར། སྔགས་
བཏུའི་བྱིན་རླབས། སྨྱོན་པ་རྡོ་རྗེ་འཇིགས་བྱེད་ཀྱི་རིགས་གཏད་སོགས་དེང་
སང་ཡོངས་གྲགས་བཀའ་མ་ཆད་པའི་གདམས་པ་དེ་རྣམས་ཀྱང་ལེགས་པར་
ཐོབ་ཅིང་། ཁོང་དུ་ཆུད་པར་བྱས་སོ། ། ཡང་བྱི་ལོ་དགུན་ཟླ་འབྲིང་པོའི་ཚེས་
དགུའི་ཉིན། རིག་པ་དངས་ཤིང་སྐྱོ་བ་ངང་གི་སྐྱེ་བ་ཅན་ཅིག་བྱུང་བའི་ངང་
ནས། མཚན་མོ་རྨི་ལམ་ན་འཇིགས་སྣང་གཅིག་གིས་རྐྱེན་བྱས། རྨི་ལམ་ཟིན་
པ་ན། མདུན་གྱི་ནམ་མཁའ་འཇའ་འོད་འཁྱིལ་པའི་ནང་ན། ཡེ་ཤེས་ཌཱ་ཀི་ནི་
གུ་མ་སྐུ་མདོག་སྨུག་ནག་ཌཱ་མ་རུ་དང་། ཁ་ཊཾ་འཛིན་པ་བརྐྱང་བསྐུམས་ཤད་དེ་
སྤྱན་བར་སྣང་ལ་གཟིགས་པ། ཞལ་འཛུམ་བག་དང་ལྡན་པ་ཞིག་ལ། ཌཱ་ཀིའི་
ཚོགས་ཀྱིས་སྐོར་ནས་བཞུགས་འདུག་པ་ལ། སྣང་བ་འདི་རྨི་ལམ་གྱི་སྣང་བ་
ཡིན། རྨི་ལམ་གྱི་སྣང་བ་ལ་ཇི་ལྟར་བསྒྱུར་བསྒྱུར་ཡིན་སྙམ། སྐད་ཅིག་དེ་ལ་
ཡིད་ཀྱི་སྤྲུལ་པའི་ཕྱི་ནང་གསང་གསུམ་གྱི་མཆོད་པ་དཔག་ཏུ་མེད་པ་ཕུལ་ནས།
བདག་རྗེས་སུ་གཟུང་གསོལ། ཞེས་གསོལ་བ་བཏབ་པས། རྩ་བ་ནི་གུ་ཆོས་
དྲུག སྡོང་པོ་ཕྱག་རྒྱ་ཆེན་པོ། ཡལ་ག་ལམ་ཁྱེར་རྣམ་གསུམ། མེ་ཏོག་མཁའ་



387
ཐུན་མོང་མ་ཡིན་པའི་རྣམ་ཐར། །
སྤྱོད་དམར། འབྲས་བུ་འཆི་མེད་འཆུག་མེད། ཡེ་ཤེས་མགོན་པོའི་བཀའ་བསྒོ་
སོགས་ཡོངས་སུ་རྫོགས་པར་ཐོབ་བོ། མདོར་ན་ངེས་པའི་དོན་ལ། ཌཱ་ཀི་ནི་གུ་
མ་དང་། བློ་གསལ་གྱི་ལྡུམ་བུ་བ་ཀུན་དགའ་གྲོལ་མཆོག་གཉིས་ཀྱི་བར་བརྒྱུད་
པ་གཞན་འཇུག་མི་དགོས་པས་ངེས་པར་བྱའོ། ། ཉེ་བརྒྱུད་ཁྱད་པར་ཅན་འདི་
འདྲ་དང་མཇལ་བ་ཡང་སྐལ་པ་བཟང་པོ་ཡིན་ནོ། ། དེར་སྐད་ཅིག་དེ་ལ་ཟླ་བ་
གཅིག་གི་སྣང་བ་ཡང་ཤར་འདུག དེ་ནས་གཉིད་སད་པ་ན་ཡང་། སེམས་
གཉིས་སྣང་གི་རྟོག་པས་མི་གཡོ་བར། གཉིས་མེད་འོད་གསལ་གྱི་ངང་ལ་
གནས་འདུག་གོ། གཞན་ཡང་ཟབ་ལམ་གྱི་ནི་གུ་འདི་ལ་བླ་མ་ལ་ཞུས་པའི་གོང་
ཉིད་ནས་རྨི་ལམ་རང་ཟིན་བྱུང་པ་དང་། སྒྲུབ་གནས་འཕྲེད་མཁར་དུ་ཡང་
གཅོང་གཡང་ཆེན་པོ་ལ་བདེ་མཆོག་ལྷན་སྐྱེས་ཀྱི་སྦྱོང་སྤེལ་བྱས་པ་སོགས་ཅུང་
ཟད་བྱུང་ཞིང་། རྩ་བའི་བླ་མ་སྦས་པའི་རྣལ་འབྱོར་པ་གཉིས་ཀྱི་ཡ་གྱལ་དུ་གྱུར་
པ་ཁམས་སྟོན་བསོད་ནམས་རྒྱལ་མཚན་ཏི་སེ་ཤེལ་གྱི་ཕོ་བྲང་གནས་ཉེར་བཞིའི་
ཡལ་གྱལ་ཧི་མ་ལ་ཡ་ཌཱ་ཀི་མ་བྱ་གདོང་ཅན་གནས་པའི་ས་ཕྱོགས་དེ་ཉིད་སྐོར་བ་
ལ་བྱོན་བྱུང་བ་དུས། ནི་གུའི་ཆ་ལག་ཕྱག་ཆེན་གའུ་མ། སེམས་འཆི་མེད་
འཆུག་མེད། བར་དོ་གསུམ་གྱི་བཤད་པ། འཆི་མེད་འཁྲུལ་འཁོར་སོགས་ཀྱི་
ལུང་ལག་ལེན། འཆུག་མེད་མཁའ་སྤྱོད་གསུམ་གྱི་འཕོ་བ་རྣམས་ཞུས་སོ། །
ཡང་ལན་གཅིག་བྲག་སྟེང་རྡོ་རྗེའི་བྲག་རྫོང་དུ། བསྙེན་སྒྲུབ་ཀྱི་རིམ་པ་ཅུང་
ཟད་ཅིག་བྱེད་དུས། ཐོག་མར་རྣམ་སྲས་རྟ་བདག་བརྒྱད་སྤྲིན་དང་ན་བུན་གྱི་
ཚུལ་གྱིས་ཞལ་མཐོང་ཞིང་། དེ་དུས་ནི་གུའི་དགེ་སྦྱོར་རྣམས་ཀྱང་ངང་གིས་
འབྱུང་བ་ཞིག་བྱུང་ཞིང་། ཕྱི་རོལ་གྱི་རྐྱེན་ཅུང་ཟད་ཙམ་གྱིས་ཀྱང་ནང་དུ་ངེས་



388
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འབྱུང་ཆེན་པོ་སྐྱེ་བའི་གྲོགས་བྱེད་པ་བྱུང་བས། དེ་དུས་ཉམས་ཀྱི་ཀླུ་ཆུང་ཡང་
མང་དུ་བླངས། འོད་གསལ་གྱི་མདངས་དེ་ཡང་ཇེ་ཆེར་སོང་ནས། གྲོགས་ཀྱི་
བྱ་ལམ་བྱེད་སྤྱོད་ཐམས་ཅད་དང་ཕྱོགས་ཕྲ་མོ་ཚུན་ཡང་བདེ་བླག་ཏུ་ཤེས་པ་
དང་། རྨི་ལམ་གཟུང་ནས་མཁྱེན་རབ་དབང་ཕྱུག་དཔལ་ལྡན་ཚུལ་ཁྲིམས་དྲུང་
དུ་ཕྱིན་ནས་གསང་མཚན་དང་། སྐུ་ཚེའི་ཚད་སོགས་ ཤིན་དུ་ལྐོག་གྱུར་གྱི་
གནས་རྣམས་མངོན་སུམ་དུ་ཤེས་པ་བྱུང་བ་རྣམས་ཞུ་འཕྲིན་དུ་ཕུལ་བའི་ལན་དུ།
གང་གིས་གཞལ་བར་དཀའ་བའི་ཕྲ་མོའི་དོན། ། ངང་ཚུལ་བདེ་བླག་གཟིགས་
པའི་པཎྜི་ཏ། གཞན་སེམས་བསྒྲུབ་བརྙེས་མཁྱེན་པའི་རྣལ་འབྱོར་པ། །
མཛད་པའི་ཆ་ཤས་འདི་འདྲ་ངོ་འཚར་གནས། ། ཅེས་པའི་སྙན་ཚིག་ཕྲེང་བ་
ཡང་གནང་བྱུང་ངོ། ། སྒྲུབ་གནས་འཕྲེད་མཁར་དང་བྲག་སྟེངས་རྡོ་རྗེ་རྫོང་
གཉིས་ཁར་ལ་གཞི་བདག་གིས་བསྐུལ་ནས་བསྟོད་པ་རེ་ཡང་བྱས་སོ། ། ཡང་
དགོན་པར་མཚམས་དམ་པར་བྱས་པའི་སྐབས་ཅིག་རྨི་ལམ་དུ། གྲུབ་ཆེན་མི་
ཏྲ་ཛོ་ཀི་དང་མཇལ་ནས། ཕྱག་གཡས་པ་བདག་གི་སྤྱི་བོར་བཞག་ནས། སྙིང་
པོ་དོན་གསུམ་ཚར་གཅིག་གནང་བའི་རྨི་ལམ་བྱུང་ཞིང། རྗེས་སུ་འཛིན་པར་
མཛད་པ་ཡིན། ཡང་འཛིན་བྱེད་ཅེས་བྱ་བ། མེ་ཕོ་བྱི་བའི་ལོ་རྟས་ཉ་བའི་ཆོ་
འཕྲུལ་གྱི་ཟླ་བའི་ཡར་ངོའི་ཚེས་བརྒྱད་ཀྱི་ཉིན་མོ་དགེ་སྦྱོར་གྱི་རིམ་པ་རྣམས་
རྫོགས་ཏེ། ཉལ་ནས་གཉིད་འཕྲི་བ་ཅིག་སོང་བའི་བར་ལ། བུད་མེད་ཁ་དོག་
དམར་བ་ཤ་དང་ནུ་མ་རྒྱས་པ། མཆེ་བའི་མྱུ་གུ་ཅུང་ཟད་ཙམ་མངོན་པ། རུས་
པའི་རྒྱན་གྱིས་བརྒྱན་པ་གཉིས་ཞིག་བྱུང་ནས། ཚོགས་འཁོར་ལ་བྱོན་འཚལ་
ཟེརནས། དར་དཀར་པོ་མཚལ་གྱི་ཆོ་ལོང་རིས་ཀྱིས་བྲིས་པ་ཞིག་གི་སྟེང་དུ་



ཐུན་མོང་མ་ཡིན་པའི་རྣམ་ཐར།
389
བཞག་ཏེ། དེ་གཉིས་ཀྱི་ཕྲག་པ་ལ་སྐལ། འཇའ་འོད་ལྟ་བུའི་ལམ་ཞིག་ལ་ཕྱིན་
པས། ནགས་ ཁྲོད་ ཤིན་ ཏུ་ འཐུག་པ་ཞིག་ གི་ དབུས་སུ་ དུར་ཁྲོད་ཆེན་པོ་
འཇིགས་ཤིང་ཡ་ང་བ་ཞིག་གི་ནང་དུ་ཕྱིན་པས་དེ་ན་དཔའ་བོའི་ཆ་བྱད་ཅན་
དང་
། དཔའ་མོའི་ཆ་བྱད་ཅན། རུས་པའི་རྒྱན་ཅན་མང་པོ་འཚོགས་འདུག་
པའི་གཙོ་མོ་ལ། བུད་མེད་སྐུ་མདོག་སྨུག་ནག་དཔའ་ཞིང་བརྗིད་པའི་ཉམས་
ཅན་མ་ཞིག་བཞུགས་འདུག་པས། དེ་ལ་ཀུན་ཀྱང་ཕྱག་རེ་འཚལ། གཡོན་
སྐོར་དུ་བསྐོར་བ་རེ་བྱེད། ཞབས་ལ་མགོ་རེ་གཏུགས། གྲལ་ལ་མཁོད་ཀྱི་
འདུག ངས་སྔར་གྱི་བུད་མེད་དེ་གཉིས་ལ་གནས་འདི་ཇི་འདྲ་བྱ་བ་ཡིན།
དཔའ་བོ་དང་རྣལ་འབྱོར་མ་འདི་རྣམས་གང་ནས་བྱོན་པ་ཡིན། ཁྱད་པར་
ཚོགས་ཀྱི་གཙོ་མོ་ལ་ཡེ་ཤེས་ཀྱི་ཊཱ་ཀི་མ་རེ་ངེས་པར་འབྱོན་ཟེར་བ། ཌཱ་ཀི་མ་
འདི་ལ་གང་སྐད་ཟེར་བྲིས་པས། ཀ་ཡེ་ཚལ་འདི་སེང་ལྡེང་འཁྲིགས་པའི་
ནགས་ཚལ་ཞེས་བྱ། དུར་ཁྲོད་འདི་ལ་ནི་སྤོས་གླིང་གི་དུར་ཁྲོད་ཟེར། དཔའ་
བོ་དང་རྣལ་འབྱོར་མ་འདི་རྣམས་ཡུལ་ཉེར་བཞི་ནས་བྱོན་པ་ཡིན། གཙོ་མོ་ཌཱ་
ཀི་མ་འདི་ནི་ཡེ་ཤེས་ཀྱི་མཁའ་འགྲོ་ནི་གུ་མ་བྱ་བ་ཡིན་ཟེར་བས། ལུས་ཟུངས་
མི་ཐུབ་པ་ལྟ་བུའི་དད་གུས་སྐྱེས་ཕྱག་མང་དུ་བཙལ། གཡོན་སྐོར་དུ་བསྐོར་བ་
མང་དུ་བྱས་ཞབས་སྤྱི་བོར་བླངས་པས། གཡོན་ཕྱོགས་ཀྱི་གྲལ་མགོ་དེ་ལ་སྡོད་
གསུང་བའི་བརྡ་ཅིག་མཛད་ཀྱི་འདུག་པ་དེར་བསྡད་པས། སྔར་གྱི་བུད་མེད་
དམར་མོ་དེ་གཉིས་གོ་བརྗེས་ནས་ཚོགས་ཀྱི་བྱ་བ་རྣམས་མཛད་ཀྱི་འདུག དེ་
ནས་མི་པགས་ཀྱི་གཡང་གཞི་ཆེན་པོ་ཅིག་གི་སྟེངས་སུ་བྲམ་ཟེ་སྐྱེ་བདུན་གྱི་ཤ་
ཡིན་ཟེར་བའི་བྱིས་པ་ལོ་བརྒྱད་ཙམ་ལོན་པའི་རོ་ཅིག་ཀྱང་འདུག གཞན་ཡང་



390_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བཟའ་བཏུང་གི་རིགས་གྱ་ནོམ་པ་མང་དུ་འདུག་པ་རྣམས་ལ། བྱིན་རླབས་ཆོ་
ག་རྒྱས་པ་མཛད་ནས་དེར་འཚོགས་པ་ཀུན་ལ་གནང་གི་འདུག ཁྱད་པར་
བདུད་རྩི་མཆོད་པའི་སྐལ་བ་ནས། ཀུན་གྱི་ལག་ཏུ་ཐོད་པ་བདུད་རྩིས་གང་བ་
རེ་འདྲེན་གྱི་འདུག་པས། ཐོད་པའི་ནང་གི་བདུད་རྩི་རྣམས་ཀྱང་ལུད་པའི་
ཚུལ་གྱིས་ཁྲུ་རེ་ཙམ་ཁོལ་ཞིང་བོ་ཟགས་མེད་པར་འཐུངས་པས་བདེ་སྟོང་གི་ཏིང་
ངེ་འཛིན་ཁྱད་པར་ཅན་སྐྱེ་བའི་སྣང་བ་བྱུང་། དེ་ནས་གླུ་གར་སོགས་གྱ་ནོམ་པ་
བྱས་པའི་མཐར། སྔར་གྱི་བུད་མེད་གཉིས་པོ་དེས་མི་པགས་ཀྱི་གཡང་གཞི་
དེར་ཚོགས་ལྷག་མ་རྣམས་བསྡུས་པ། གཙོ་མོས་བདུད་རྩིའི་ཁ་ཕྲུག་བཏབ་པ།
དེར་འཚོགས་པའི་དཔའ་བོ་དང་རྣལ་འབྱོར་མ་ཀུན་གྱིས་མགྲིན་གཅིག་ཏུ། ཧཱུྃ།
ནུབ་ཕྱོགས་ཨོ་རྒྱན་མཁའ་འགྲོའི་གླིང་། འཇིགས་དུས་སྐལ་བའི་མེ་ལྟ་བུ།
ཅེས་སོགས་དབྱངས་དང་བཅས་བློ་ཀ་བརྒྱད་པོ་དེ་མཛད་ཀྱི་འདུག་པས་ངས་
ཀྱང་བློ་ལ་ཟིན། དེ་ནས་དེར་ཚོགས་པ་ཀུན་ཀྱང་མཁའ་འགྲོ་མ་དེ་ལ་ཕྱག་
འཚལ། ཞབས་སྤྱི་བོར་བླངས་གཡོན་ཕྱོགས་སུ་སྐོར་བ་བྱས་འགྲོ་ཡི་འདུག
ངས་ཀྱང་ཞབས་སྤྱི་བོར་བླངས། གཡོན་ཕྱོགས་སུ་སྐོར་བ་བྱས་ཡོངས་པས།
སྔར་གྱི་བུད་མེད་གཉིས་པོ་དེས་དར་གྱི་འོད་ལི་ལ་བྲེས་ནས་གཟིམས་ཆུང་དུ་
སླེབ་མཉམ་པ་བྱུང་། སྒྲུབ་མཆོད་ཀྱི་ཞོགས་ཚོད་ཀྱི་དུང་བུས་པས་རྐྱེན་བྱས་
ནས་གཉིད་སད་པ་ན། ཤེས་པ་ཟི་བུན་ནེ་བ་ལ་གནས་ཤིང་། ཚིགས་བཅད་
རྣམས་ཀྱང་བློ་ལ་ཁ་ལེ་འདུག་གོ། ཡང་སྔ་གོང་རང་ལོ་བཅུ་བདུན་ལོན་པའི་ཚེ་
ལུག་གི་ལོ། གཡང་ཁར་ཉི་མ་ཕྱེད་ཙམ་ན་གཉིད་དུ་སོང་བའི་རྨི་ལམ་ན།
བཅོམ་ལྡན་འདས་དཔལ་གཤིན་རྗེ་གཤེད་དམར་པོ་བཞུགས་པའི་སྣང་བ་བྱུང་།



ཐུན་མོང་མ་ཡིན་པའི་རྣམ་ཐར།
391
དེ་མཐུན་རྩ་བའི་བླ་མ་དོན་ཡོད་མཚན་ཅན་སྦྱོར་དྲུག་གི་མུན་མཚམས་ལ་
བཞུགས་པ་ལ་ཡང་། དེ་ལྟ་བུའི་སྣང་བ་བྱུང་གསུང་བ་དང་། སྒྲུབ་གནས་
འཕྲེད་མཁར་དུ་ཡང་། ཀྱི་རྡོ་རྗེའི་གཞི་བསྙེན་ཅིག་བྱེད་པའི་དུས་སུ། ནུབ་
ཅིག་རྨི་ལམ་དུ་རང་ཉིད་བཅོམ་ལྡན་འདས་གཤིན་རྗེ་གཤེད་དམར་པོའི་སྐུར་
གྱུར་པ་ལ་སྐྱེ་འགྲོ་མང་པོས་འདུད་ཅིང་བསྙེན་བསྐུར་བྱེད་པ་དང་། བར་ཆད་
ཀྱི་སྣང་བ་ཅུང་ཟད་ཤར་བ་ལ་ཡང་། སྤྲོས་མེད་རྒྱུན་གྱི་རྣལ་འབྱོར་བསྒོམས་
པས་ངེས་པར་བར་ཆད་ལས་གྲོལ་བའི་མཚན་མ་མདོ་ལ་འབྱུང་གི་འདུག་པ་
དང་། ཡང་སྒྲུབ་གནས་བྲག་སྟེང་རྡོ་རྗེའི་བྲག་རྫོང་དུ། ཉི་མ་རྒོངས་ཐུན་ཙམ་
དུ་མེ་དཔུང་འབར་བའི་དབུས་ན། བཅོམ་ལྡན་འདས་གཤིན་རྗེ་གཤེད་དམར་
པོ་མངོན་སུམ་དུ་བཞུགས་པའི་སྣང་བ་དང་། དཔལ་བི་རུ་པ་པ་ཡང་དོན་ཅིའི་
ཚུལ་དུ་བཞུགས་འདུག་པ་ལྟ་བུ་བྱུང་ཞིང་། འཕྲེད་མཁར་དུ་དབྱར་གནས་ཀྱི་
དུས་སུ་ནུབ་ཅིག་རྨི་ལམ་དུ་ཕྱག་ན་རྡོ་རྗེ་འཁོར་འོང་ཆེན་པོ་གྲུབ་ཆེན་ཛ་བ་རི་
པའི་སྒྲུབ་ཐབས། འབྲིང་པོ་བདུད་རྩི་གསང་བའི་ནང་ལྟར་ཞལ་ཕྱག་གི་རྣམ་
པ་ཅན་མུ་མེད་པ། ཕྱག་བར་པ་གཉིས་ཐལ་མོ་སྡེབས་པའི་སྒྲ་སྒྲོགས་ཤིང་།
ཞལ་ཧེ་བྱས་པ་འདྲ་བ་ཞིག་གིས་ཞལ་ནས། ཏདྱ་ཐཱ། བྷོ་བྷོ་པན་ན་ག་ཨ་ཏི་པ་
ཏ་ཡེ་ཨི་དཾ་ནཱི་ལ་ན་ལ་ར་དྷ་ར། ཤཱ་རི་རཾ་བཛྲ་པཱ་ཎི་ཧྲི་ད་ཡ་ས་མ་རི་ཀྲ་མ་ཐ་བི་
ཤུཊཱི་ཧཱུཾ་ཧཱུྃ། དམིགས་པའི་རིམ་པ་འདི་ལྟར་བྱ་སྟེ་ཞེས། སྔགས་རིང་ཐུང་
སོགས་བགྲངས་ནས་བདག་གི་གནོད་པ་མི་ཡོང་ཟེར་བའི་སྣང་བ་བྱུང་བས།
ཟླ་བ་དྲུག་ལྷག་ཙམ་ཞིག་མངོན་རྟོགས་བཟླས་པ་དང་བཅས་པ་ཞིག་མ་ཆག་པ་
བྱས། དེ་ནས་བསམ་པ་ལ་ཆོས་ཉོན་མོངས་པའི་བདག་འཛིན་འདུལ་བ་ལ་



392 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནད་ཞི་གདོན་ཞི་ཙམ་གྱིས་ཅི་ལ་ཕན་བསམ་པའི་བློ་ཅིག་སྐྱེས་པས། དགེ་སྦྱོར་
གྱི་རྒྱུན་དེ་དེ་མ་ཐག་ཆག་སོང་ངོ་། ། ཡང་སྨལ་པོ་ཟླ་བའི་ཡར་ངོའི་བཅུ་བཞིའི་
ནུབརྨི་ལམ་དུ་ས་སྐྱ་པཎྜི་ཏ་འབྱོན་གྱི་ཡོད་ཟེར། བསུ་བ་གྱ་ནོམ་པ་བྱེད་ཀྱི་
འདུག ངས་ཀྱང་ཕྱིན་པས། གཙུག་རྒྱན་གྱི་ནོར་བུ་ལེགས་པའི་འབྱུང་གནས་
དང་མཇལ་བས། ས་སྐྱ་པཎ་ཆེན་དང་རྩ་བའི་བླ་མ་དབྱེར་མི་ཕྱེད་པའི་ཡིད་
ཆེསསྙེད་དེ། བསྟོད་པ་ཆོས་ཀྱི་རྒྱལ་པོ་མ་ཉིན་རེ་ལ་ཉེར་ལྔ་ཙམ་མ་ཆག་པ་
གདོན་པ་ཡང་ཟླ་བ་བཞི་ལྷག་ཙམ་བྱས། ཡང་ངེད་རང་གིས་ལམ་འབྲས་སྔར་
མ་འཆད་པའི་དུས། རྨི་ལམ་དུ་རི་ཅིག་གི་ལྡན་ལ་ར་ལུག་ཤིན་དུ་མང་བ་ཅིག་
འཚོ་སྐྱོང་བྱེད་ཀྱི་འདུག་པ་ལ། དཔལ་བརྩེ་བ་ཆེན་པོ་རི་ཅིག་གི་རྩེ་ན་བཞུགས་
པ་སྙམ་བྱེད། དེར་སེམས་དགའ་བ་ཅིག་བྱུང་པས་གྱེན་དེ་ལ་མྱུར་བར་ཕྱིན་
པས་ར་ལུག་རྣམས་ཀྱི་སེབ་ནས། རི་བོང་ཅིག་གྱེན་ལ་རྒྱུགས་བྱུང་པས། སྙིང་
རྗེ་ཆེན་པོ་ཀུན་དགའ་མཆོག་གྲུབ་ཞལ་འཛུམ་པ་ཅིག་མཛད་ནས། ར་ལུག་
འདི་རྣམས་གྲྭ་པ་སྤྱིའི་བརྡར་འདུག དེའི་ནང་ནས་ལས་འགྲོ་ཅན་ཅིག་ཁོ་བོའི་
བྱིན་རླབས་དང་ཁྱོད་ཀྱི་ཐུགས་རྗེའི་ཕྲིན་ལས་ཀྱིས་གྲོལ་ནས་རང་རེ་གསུམ་
མཇལ་བའི་བརྡར་རི་བོང་གྱེན་རྒྱུག་བྱེད་པ་ཡིན་གསུང་། ནམ་ཕྱེད་པས་
གཉིད་སད་པ་ན། བླ་མ་དྲན་པའི་སྐྱོ་བ་དང་། བྱིན་གྱིས་བརླབས་པའི་དགའ་
སྤྲོ་གཉིས་དུས་མཉམ་དུ་རྒྱུད་ལ་སྐྱེ་བ་ཅིག་བྱུང་ངོ༌། ། ཡང་ཐུགས་རྗེ་ཆེན་པོ་
འགྲོ་འདུལ་གྱི་དབང་མི་སུམ་ཅུ་སོ་ལྔ་ལ་བྱས་པས། དེའི་ནུབ་རྨི་ལམ་དུ་དཔལ་
བརྩེ་བ་ཆེན་པོ་ཀུན་དགའ་མཆོག་གྲུབ་དང་མཇལ་ནས། བླ་མའི་ཕྱག་གིས་
བདག་གི་ལག་ནས་གཟུང་ནས། བོད་ཡུལ་གངས་རིའི་ཁྲོད་འདི་རུ། ། ཐུགས་



ཐུན་མོང་མ་ཡིན་པའི་རྣམ་ཐར། །
393
རྗེ་དགོངས་པའི་སྨོན་ལམ་གྱིས། ། ཆོས་རྒྱལ་གཟུགས་སུ་སྐུ་སྤྲུལ་པའི། །
སྲོང་བཙན་སྒམ་པོའི་ཞབས་ལ་འདུད། ། དེ་ཡི་ཐུགས་ཀྱི་བཅུད་བྱུང་བ། །
འགྲོ་བ་ཀུན་འདུལ་དཀྱིལ་འཁོར་དུ། ། དག་པ་སུམ་ཅུ་སོ་ལྔ་འཁོར། ། སྨིན་
པར་བྱས་པ་ངོ་མཚར་ཆེ། ། རྩོད་དུས་འདུལ་དཀའི་གདུལ་བྱ་ལ། ། སྐྱོ་བ་མ་
སྐྱེ་ཕན་སེམས་ཀྱིས། ། འབད་མེད་གཞན་དོར་ཤུགས་ཀྱིས་འབྱུང་། ། ཨེ་མ་ཧོ།
རྨད་བྱུང་སྐལ་བ་བཟང་ཞེས་གསུང་སྟེ། ཤིན་ཏུ་དགྱེས་པའི་རྣམ་པ་མཛད་ཀྱི་
འདུག་པ། བླ་མའི་མཐའ་སྐོར་གྱི་ཞབས་འབྲིང་པའི་ཚུལ་གྱིས་བུད་མེད་མཛེས་
མ་མེ་ཏོག་དམར་པོའི་རྒྱན་གྱིས་བརྒྱན་པ་མང་པོ་ཡང་། དེ་རྣམས་ཀྱི་མགྲོན་
ཞིག་ཏུ་སླེབ་ནས། པོ་ཏ་ལ་ནས་ནམ་ལངས་ཉི་ཤར་བ། ། འཇིམས་པའི་ལོག་
ན་བཏབ་པའི་བདེ་གཤེགས་སྐུ། ། ཅེས་སོགས་དབྱངས་མང་པོ་ལེན་པའི་
སྐབས་ལ་གཉིད་སད་དེ། དེ་འདུས་སྤྱན་རས་གཟིགས་འགྲོ་འདུལ་རྒྱུད་པའི་
གསོལ་འདེབས། པདྨ་དཀར་པོའི་ཕྲེང་མཛེས་བྱ་བ་དེ་ཡང་བྱས་སོ། ། ཡང་
ཆོ་འཕྲུལ་ཟླ་བའི་ཚེས་བཅོ་ལྔའི་ཐོ་རངས་སྐྱ་རེངས་དང་པོ་ཤར་ཙ་ན། མི་
བརྒྱད་ཅུ་ཙམ་ལ་སྙིང་རྗེ་ཆེན་པོ་བ་རི་ལོ་ཙཱ་བ་ནས་བརྒྱུད་པའི། ། དཔལ་ལྡན་
ས་སྐྱ་པ་ཡབ་སྲས་ལ་བཀའ་བབས་པའི་གསོ་སྦྱོང་རང་ཉིད་ཀྱིས་བླངས་པའི་ཆོ་
ག་དང་། ། དོན་ཡོད་ཞགས་པ་དཔའ་བོ་གཅིག་པའི་རིགས་གཏད་ཀྱི་ཆོ་ག་
དེས་སྒྲིབ་པ་ཅུང་ཟད་དག་པ་འདྲ། དོ་ནུབ་སྒྲུབ་མཆོད་ཀྱི་བདག་བསྐྱེད་ཀྱི་
བཟླས་པའི་སྐབས་སུ། ། དཀྱིལ་འཁོར་གྱི་གུར་གྱི་སྟེངས། བླ་རེའི་འོག་ན་ཡི་
གེ་དྲུག་པ་ཀེང་རུས་ཀྱི་ཕྲེང་བ་ལྟར་ལ་རྒྱུས་པ་བཞིན་དུ་སྐྱ་ལམ་མེ་བ་ཅིག་འདུག་
པ་ཡང་མཐོང་ནས། དེ་དུས་ས་སྐྱ་པ་ཀུན་དགའ་བཟོད་པ་ལ་སྨྲས་པ་ཡིན་



394 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནོ། ། དེས་ན་དོན་ཞགས་འདི་ལས་སྡིག་པ་དག་པའི་སྟོབས་ཆེ་བ་མི་འདུག་
པའི་ངེས་ཤེས་བྱུང་ཞིང་། དུང་དང་ཀུ་མུད་ཆུ་འཛིན་གཞོན་ནུ་ལྟར་དཀར་
བའི། ། གང་གི་སྐུ་ནི་ཡིད་འོང་ལྷ་རྫས་ན་བཟའ་སྤྲས། ། གཞོན་ནུ་ལང་ཚོས་
མཚན་པའི་གཟི་འོད་ཆེར་འབར་བའི། ། སྙིང་རྗེའི་ཉམས་ཀྱིས་རྣམ་རོལ་ཁྱོད་
ཞབས་སྤྱི་བོར་ལེན། ། ཅེས་སོགས་བློ་ཀ་བདུན་གྱི་མཐར། མགོན་པོ་ཁྱོད་
ཀྱིས་སྒྲིབ་པའི་ཆ་ཤས་ཙམ་ཞིག་བསྲབས་པ་ལས། ། གསུང་མཆོག་ཡི་གེ་དྲུག་
པའི་ཕྲེང་མཛེས་དྲི་མེད་འོད་ཀྱིས་མཐོང་གྱུར་པས། ། བློ་ཡི་མཚན་བཟང་མོད་
ལ་སྐད་ཅིག་ཙམ་གྱིས་སྟོན་པར་གྱུར། ། ཐུགས་རྗེའི་མངའ་བདག་ཁྱོད་ལས་ལྷ་
གཞན་བསྐལ་བརྒྱར་བསྟེན་ཡང་གོ་སྐབས་ཅི། ཅེས་སོགས། དོན་ཡོད་ཞགས་
པའི་བསྟོད་པ་ངོ་མཚར་རྒྱན་ཕྲེང་དེ་དུས་བྱས་སོ། ། ཡང་དཔལ་སྟོབས་ཀྱི་
མགོན་པོ་ཀུན་བཟང་ཆོས་ཀྱི་ཉི་མའི་དྲུང་དུ། ལྕགས་མོ་བཀྲ་ཤིས་སེང་གེས་
གསོལ་བ་བཏབ་ནས། རྩ་བའི་བླ་མ་དོན་ཡོད་མཚན་ཅན་གྱིས་གཙོ་མཛད་མི་
ཉུང་ཤས་ཅིག་ལ། མགོན་དཀར་ཡིད་བཞིན་གྱི་ནོར་བུ་གནང་གིན་འདུག་པས།
གསོལ་བ་མ་བཏབ་ཀྱང་། བླ་མས་ཐུགས་ཀྱིས་དགོངས་ནས་བདག་ལ་ཡང་
གནང་། དེ་དུས་རྣལ་འབྱོར་བསོད་ནམས་བཟང་པོ་ལ་ཤར་གུར་དཀར་གྱི་རི་
ཁྲོད་དུ་ཐོབ་པས། ཁོང་པའི་གསུང་གིས་འདི་ཡིད་བཞིན་གྱི་ནོར་བུའི་མགོན་
པོ་ཡིན་པས། འདི་ཐོབ་པའི་ལོ་ཐ་མ་ནའང་ཞོ་རེ་རི་བའི་ནོར་སྟེར་མཁན་ཡོང་
གསུང་གི་ཡང་འདུག་ཏེ། ང་ལ་ནི་སྡེ་པ་ཆེན་པོ་དོན་ཡོད་རྡོ་རྗེས། རྟ་ཇ་
སིགས། གོས་བེམ་སོགས་ཞོ་བརྒྱ་རི་བའི་ནོར་ཀྱང་སྟེར་མཁན་བྱུང་གསུང་གི་
ཡང་འདུག དེའི་རྩ་བ་བླ་མ་དོན་ཡོད་མཚན་ཅན་ལ་ནི་བསམ་གྲུབ་རྩེ་ནས་



ཐུན་མོང་མ་ཡིན་པའི་རྣམ་ཐར།
395
ནས་ཁལ་བརྒྱ་འབུལ་དང་། གྲྭ་ཚང་ལ་ཡང་ནས་འགྱེད་དང་། ཡང་ཁ་རེ་
ལྕགས་འདམ་རས་ཀྱང་དེ་མཚུངས་པ་དང་། ཆོས་རྗེ་ས་སྐྱ་པཎྜི་ཏའི་གདུང་ལ་
བྱོན་པའི་བདག་མེད་མའི་སྐུ་དང་། བི་རུ་པའི་སྐུ་རིང་བསྲེལ་གྱི་གར་བུར་
གཏམས་པ་དང་
། སྣམ་སྦྱར་གོས་ཆེན་གསེར་མ་ལས་གྲུབ་པའི་ངོ་མཚར་ཅན་
ཞིག་དང་། ལོ་མ་འཁོར་བ་འཇམ་དབྱངས་ཆོས་ཀྱི་རྗེ་གནས་ལྔ་རིག་པའི་པཎྜི་
ཏ་ཆེན་པོའི་སྐུའི་རྒྱལ་ཚབ་དམ་པར་མངའ་གསོལ་སྟེ། མི་འཇིགས་སེང་གེའི་
ཁྲི་ལ་བསྟི་བར་མཛད་ཅིང་། ས་ཆེན་པོ་ལ་མངའ་མཛད་པའི་རིགས་ལན་ཆོས་
ཀྱི་རྒྱལ་པོ་ངག་དབང་རྣམ་རྒྱལ་ཁུ་དབོན་འབང་དང་བཅས་པས་ཞབས་ཀྱི་པད་
མོ་ལ་མཆོད་དེ། ཆོས་དང་སྲིད་ཞི་དཔལ་འབྱོར་ཡོངས་སུ་རྒྱས་པ་ཡིན་ཚོད་དུ་
འདུག ཁོ་བོ་རང་གིས་ཀྱང་རང་ཡུལ་སླེབ་པས། བླ་མ་དམ་པའི་རྒྱལ་ཚབ་ཏུ་
གསོལ་ཞིང་། སྨོན་ཐང་རྒྱལ་པོའི་ཁབ་ཏུ་སླེབ་པའི་དགོངས་མོ། མ་མ་རྒན་
མོས་གསེར་ཞོ་གང་སྦྱིན་པ་ནས་གཟུང་ཏེ། བླ་མའི་གདན་ས་མི་བྱེད་ཀྱི་བར་ལ་
ཡང་། གསེར་གློ་ཞོ་བཅུ་དགུ་ལག་ཏུ་བྱུང་ཞིང་། དེ་ནས་གོས་ཆེན་གྱི་སྣམ་
སྦྱར་སོགས་ཟང་ཟིང་གི་དངོས་པོ་གང་ཡང་བྱུང་བས། བླ་མ་གསུང་བ་ཡང་
མེད་པར་འདུག མགོན་དཀར་ཡིད་བཞིན་གྱི་ནོར་བུ་འདི་ནི། དཔལ་ཤ་བ་
ར་པ་ནས། མངའ་བདག་མི་སྲིད་པ་དང་། དེ་ལ་མཁས་གྲུབ་ཁྱུང་པོ་རྣལ་འབྱོར་
པས་གསན་ཞིང་། དེ་ནས་ལ་སྟོད་པ་དཀོན་མཆོག་མཁར། རྟོགས་ལྡན་ཞང་
སྒོམ་ཆོས་སེང་སོགས་ནས་བརྒྱུད་པ་ཡིན་ནོ ། ཡེ་ཤེས་མགོན་པོ་འདི་ལ་ཌཱ་ཀི་
མ་དྲ་བའི་དངོས་གྲུབ་ནས་བརྒྱུད་པ། མངའ་བདག་མེ་ཏྲི་པ་ནས་བརྒྱུད་པ་སྟེ་
ལུགས་གསུམ། མཁས་གྲུབ་ཁྱུང་པོ་རྣལ་འབྱོར་པ་ལ་བཞུགས་པ་ཡིན་ནོ། །



396 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཁོ་བོའི་བསམ་པ་ལ་ཐུན་མོང་གི་དངོས་གྲུབ་མི་ནོར་ཟས་གསུམ་འདུ་བ་ཙམ་
གྱིས། མཆོག་གི་དངོས་གྲུབ་ཀྱི་གེགས་བྱེད་པ་ལས་མེད་སྙམ། སྐྱབས་འགྲོའི་
རྒྱུན་ལ་ཡང་དེ་འདྲའི་ཚང་ནི་ཐུགས་དམ་ཡེ་མེད་ཅིང་། མདོར་ན་ཁོ་བོའི་
དངོས་གྲུབ་ཀྱི་འདོད་ལུགས་ནི་འདི་ལྟར་ཡིན་ཏེ། སྔ་གོང་རྨི་ལམ་དུ་རྣམ་རྒྱལ་
མཆོད་རྟེན་རྡོ་རྒྱུས་ལ་གྲུབ་པའི་སྐུ་ཅིག་འདུག་པའི་སྒོ་ན་དགེ་སློང་ཞི་དུལ་ཅན།
དེའི་དཀོན་གཉེར་ཡིན་མཉམ་པ་ཅིག་ན་རེ། མཆོད་རྟེན་འདིའི་ནང་ན་གཙུག་
གཏོར་རྣམ་པར་རྒྱལ་མ་ལྷ་དགུའི་ལྷ་ཚོགས་བཞུགས་པས། འཆི་མེད་ཚེའི་
དངོས་གྲུབ་ཞུས་ཟེར་བ་ལ། དེ་འདྲའི་དངོས་གྲུབ་མི་འདོད་བྱས་པས། འོ་ན་
ཇི་ལྟར་འདོད་ཟེར་བའི་ལན་དུ་འདི་ལྟར་འདོད་བྱས་པ། ཁོ་བོ་འདོད་བའི་
དངོས་གྲུབ་ནི། བསྟན་དང་སེམས་ཅན་ཆོས་སྐུ་མཁས་འདྲ་བའི། ། གོ་
འཕངས་ཐོབ་མེད་ཚུལ་དེ་རབ་ཐོབ་ནས། ། འཛིན་མེད་ཞེན་བྲལ་གང་ལ་གང་
འདུལ་བའི། ། ཐབས་ལ་མཁས་པའི་བྱ་བ་བརྒྱ་ཕྲག་གིས། ། འབྲེལ་ཚད་ངན་
འགྲོའི་གཡང་ས་རབ་སྤངས་ནས། ། བདེ་ཆེན་གནས་སུ་འདྲེན་པའི་དངོས་
གྲུབ་ཞུ། ། ཞེས་དབྱངས་སུ་ཚེར་ལེན་པའི་སྣང་བ་ཅིག་བྱུང་བ་ན་གཉིད་སད་
སོང་། ཡང་ཁྲུམས་ཀྱི་ཚེས་བཅུའི་ནུབ་རྨི་ལམ་དུ་མི་གཅིག་ན་རེ། ང་ཚོའི་ཕ་
མཐའ་ཀོ་བ་ལ་བསྒྲོལ་མཛོད་ཟེར་བ་ལ། ངས་ཀོ་བ་མི་ཤེས་བྱས་ཀྱང་། མ་
ཉན་པར་ཆུའི་ཕ་རོལ་དུ་ཉེས་སྐྱོན་མེད་པར་ཐོབ་པའི་སྣང་བ་ཅིག་བྱུང་བས་
གཉིད་སད། དེའི་ནང་པར་ཚེས་བཅུ་གཅིག་གི་ཉིན་དགེ་སློང་དཔལ་ལྡན་དར་
གྱིས་བསྔོ་ཞུས་ཅིག་བྱུང་བས། ངས་མདང་རྨི་ལམ་ཀྱང་བཟང་། དེ་རིང་ངའི་
བླ་མ་རིན་པོ་ཆེ་རྣམ་བཞིའི་ཡ་གྱལ་དུ་གྱུར་པ་ལུས་ཆེན་འཁོར་ལོ་སྡོམ་པ།



ཐུན་མོང་མ་ཡིན་པའི་རྣམ་ཐར།
397
སངས་རྒྱས་རིན་ཆེན་གྱི་དུས་ཆེན་དུ་ཡང་འདུག དཔལ་ལྡན་དར་འཆི་དུས་ ་
ཀྱང་ཤ་བྲབས་པའི་གཏམ་ཁ་ཅིག་ཀྱང་ཟེར་གྱི་འདུག ལབ་པའི་གཏམ་སྔོར་དུ་
ཐོས་པས། ཁོང་ཚོ་རང་རེ་ལ་འཐད་པ་ཙམ་མི་འདུག་ནའང་། ང་རང་གི་ལག་
ལེན་བྱས། མི་འཁྲུགས་པ་ལྷ་དགུའི་མིང་བྱང་ཅིག་ཀྱང་བྱས་པས། དེ་ནུབ་
བསམ་པ་ལ། ཧོར་བཀའ་བཞི་པ་སེང་གེ་རྒྱལ་མཚན་གྱི་གསུང་ནས། རང་
གར་འགྲོ་བཏོལ་མེད་པའི། ཡར་འདྲེན་ལ་ངམ་མེད་གསུང་པ་དེ་མེད་། སྔར་
མན་མིང་བྱང་ཅིག་བྱེད་པ་མེད་པ་ལ། ཁོང་ཚོ་རང་ཡང་དེ་ཙམ་འཐད་པ་མེད་
པ་ལ་བྱེད་པ་བསམ། སེམས་ལས་ཀྱི་རྣམ་པ་ཅིག་ཡང་བྱུང་། དེ་ནས་བསམ་
པས་མདང་གི་རྨི་ལམ་དེ་དང་སྒོ་བསྟུན་པས། ཁོང་ལ་ཕན་པ་ཡང་སྲིད་བསམ་
ནས། སེམས་ཀྱིས་རྩེར་བླངས་ནས། བྲག་སྟེངས་རྡོ་རྗེའི་བྲག་རྫོང་དུ་སྡོད་
རིན་ཟླ་བ་བཞི་ཙམ་གྱི་བར། ཀཾ་ཀ་ནི་བརྒྱ་རྩ་རེ་མ་ཆག་པ་བགྲང་པ་སོགས།
དེ་དུས་ཀྱི་སྐྱབས་འགྲོ་རྣམས་ཁོང་ལ་ཕན་པའི་སྨོན་ལམ་སྙིང་ཐག་པ་ནས་བཏབ་
པས། བྲག་སྟེངས་རྡོ་རྗེའི་བྲག་རྫོང་ནས་དགོན་པར་འཁོར་བའི་ཞག་འགའ་
ཞིག་ནས། རྨི་ལམ་དུ་རྫ་རི་མཐོ་བ་ཅིག་ལ་འཕུར་བ་རྨི་ནས། ངན་སོང་གསུམ་
གྱི་སྒོ་ཁེགས་ཤིང་། ཐ་ན་ཡང་དལ་འབྱོར་གྱི་མི་ལུས་རིན་པོ་ཆེ་ཐོབ་ངེས་པ་
ཡིན་ནོ། ། ཡང་བྱི་བའི་ལོ་ཞུག་ལ་སྐལ་བཟང་གི་མིང་བྱང་ཁུར་བྱུང་དུས།
བསམ་པ་ལ། མི་རྟག་པའི་ངང་ཚུལ་འདི་དང་འདྲ། ཉམས་སྐྱོ་མས་མཆི་མ་
མང་པོ་ཤོར། དེའི་ནུབ་རྨི་ལམ་ཡང་རང་ཟིན་བྱུང་བ་དང་། དམིགས་ཡུལ་དེ་
ག་ན་ཡོད་བསམ་ལྟས་པས། བྱང་ཐང་གི་ཀོ་ཁུང་ཅིག་ན། ལུས་རིད་ཅིང་
ཉམས་ཐག་པའི་སེམས་ཅན་ཅིག་འདུག་འདི་ཡིན་སྙམ་ནས། ངེས་འབྱུང་སྐྱོ་



398
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཤས་དང་བར་དོའི་ཆོས་མང་པོ་བཤད། དེ་ནས་ཁོ་བོ་རང་གི་བསམ་པ་ལ།
སྣང་བ་འདི་ཐམས་ཅད་རྨི་ལམ་གྱི་སྣང་བ་ཡིན། རྨི་ལམ་གྱི་སྣང་བ་ལ་ཇི་ལྟར་
བསྒྱུར་བསྒྱུར་ཡིན་སྙམ་ནས། དེ་ནས་ཁོའི་ཤེས་པ་དང་རང་གི་སེམས་བསྲེས་
ནས་གནས་ལུགས་ཀྱི་ངང་ལ་མཉམ་པར་གཞག་སྙམ་པ་ལ་གཉིད་བསད། དེ་
ལྟར་བྱུང་བྱས་དད་ལྡན་གྱི་སློབ་མ་རང་འབྱུང་ཆོས་ཀྱི་རྡོ་རྗེ་ལ་བཤད་པས། ཁོ་
མོསནས་དད་པས་མཆི་མ་ལྷུག་བྱས་བྱུང་། དེ་ནས་མི་འཁྲུགས་པ་ལྷ་དགུའི་
དཀྱིལ་འཁོར་ལ་བརྟེན་པའི་ཆོ་ག་ཅིག་བྱས། གནས་སྤོར་བའི་དུས་མེ་རང་
འབར་ལ་བྱུང་བ་སོགས། ས་སྐྱ་པ་ཀུན་དགའ་བཟོད་པས་མཐོང་བ་ཡིན་
ནོ། ། ཆོས་དྲུག་གི་དམིགས་པ་རྣམས་ཀྱི་ནང་དུ། མྱོང་བའི་ཆ་ཤས་ཙམ་བྱུང་
བ་ནི། དག་བྱེད་ཨའི་སྟོང་རའི་སྐབས་སུ་ཟི་བུན་ནེ་ཤེས་པ་གནས་ཤིང་། ལུས་
ཀྱང་མེད་པ་སྙམ་བྱེད་པ་དང་
། རྨི་ལམ་དུ་བུད་མེད་དམར་མོ་རུས་རྒྱན་ཐོ་རེ་
བ་མང་པོ་རང་གི་རོ་ཡིན་སྙམ་པའི་མི་རོ་ཅིག་དུམ་བུར་བྱས། བྱ་རྒོད་མང་པོ་
ཅིག་ལ་མཐོར་བ་དང་། ཐབས་ལམ་སྒོམ་པའི་སྐབས་སུ། བུད་མེད་ཁ་དོག་
དམར་མོ་རུས་རྒྱན་ཐོ་རེ་བས། སྣམ་བུ་དམར་པོ་མང་པོ། བལ་ཡུལ་གྱི་རི་བོ་
འབིགསབྱེད་ཡིན་ཟེར་བའི་རི་ཆེན་པོ་ཅིག་ལ་འགྲེམས་པ་དང་། བལ་པོ་ཤིང་
ཀུན་ཡིན་ཟེར་བའི་ནགས་ཚལ་འཐུག་པོ་ཅིག་གི་ཤིང་རྩི་ནགས་ཚལ་ཐམས་ཅད་
ལམེ་འབར་བས། ལུས་ཉམས་སུ་ཚིག་པ་ལྟ་བུའི། སེམས་ཉམས་སུ་ཤེས་པ་
འཚུབ་ཅིང་། གསང་བའི་རྡོ་རྗེ་ལ་ཤེས་པ་གཏད་པ་ཙམ་གྱིས་ལུས་འཇུ་བ་སྙམ་
བྱེད་པའི་ངང་ནས་ཟག་བཅས་ཀྱི་བདེ་བ་དཔག་མེད་བསྐྱེད་པ་དང་། སྒྱུ་ལུས་
ཀྱི་སྐབས་སུ་རྨི་ཉམས་སུ་ངན་སོང་གསུམ་གྱི་སེམས་ཅན་མང་པོ་ལ། ངེས་



ཐུན་མོང་མ་ཡིན་པའི་རྣམ་ཐར། །
399
འབྱུང་གི་ཆོས་བཤད་པ་དང་། དམིགས་པ་དང་པོའི་ཉམས་ཡུལ་སྣང་ཀུན་
ཀྱང་དངུལ་ཆུའི་ཐིགས་པ་ལྟར་གཡོ་བའི་རང་བཞིན། ཚུགས་མི་ཐུབ་པ་ལྟར་
མཐོང་བ་དང་། དམིགས་པ་གསུམ་པོའི་ཉམས། རིགས་དྲུག་གི་ཉམས་སྣ་
ཚོགས་སེམས་ཉམས་སུ་འཆར་ཞིང་། ཡུལ་སྣང་སྣ་ཚོགས་རྨི་ཉམས་སུ་འཆར་
ལ། རྨི་ལམ་གྱི་སྐབས་སུ་རྨི་ལམ་ཟིན་པ་དང་། རྗེ་ཀུན་དགའ་མཆོག་གྲུབ་པས།
ཐུགས་རྗེ་ཆེན་པོའི་དམར་ཁྲིད་ཚར་ཅིག་གནང་བ་དུས་མཉམ་དུ་བྱུང་བ་དང་།
ནི་གུ་བརྒྱུད་པའི་བླ་མ་ལ་སྒྱུ་ལུས་དབང་མོ་ཆེ་ཞུ་བ་དང་། ཁྱི་མང་པོས་རྨུགས་
པའི་འཇིགས་སྣང་གིས་རྐྱེན་བྱས་ནས། ཁོ་བོས་གཅན་ཟན་མང་པོ་སྤྲུལ་ནས་
དེད་པ་དང་
། ཡིད་ལུས་མཁའ་ལྡིང་གི་སྐབས་སུ། རྨི་ལམ་ཟིན་ནས། རྡོ་རྗེ་
གདན་ལྟར་ཕྱིན་པ་དང་། བདེ་བ་ཅན་གྱི་ཞིང་ཁམས་སོགས་མཐོང་བ་བྱུང་
ངོ་། ། འོད་གསལ་གྱི་སྐབས་སུ་བླ་མ་རིན་པོ་ཆེ་དོན་ཡོད་གྲུབ་པ་བྱོན་ནས།
ཁྱོད་ཞིང་ཁམས་ཀྱི་མིང་ཅུང་ཟད་མི་གསལ་བ། དྲི་མ་མེད་པའི་འོད་བྱ་བ་ཞིག་
ཏུ། སངས་རྒྱས་བྱང་ཆུབ་འབྱུང་གནས་བྱ་བར་ལུང་སྟོན། དེར་ཁོ་བོའི་
བསམ་པ་ལ་ཐེག་ཆེན་སེམས་ཀྱི་ཨ་ལ་མེད་པ་འདྲ་སྙམ་པ་དེ་མ་ཐག ནི་གུ་མ་
བུད་མེད་ཀྱི་རྣམ་པར་བྱོན་ནས། བྱང་ཆུབ་རིན་པོ་ཆེ་ཐོབ་པར་ལུང་བསྟན་པ་
དང་། ཤར་རིའི་རྩེ་ནས་ཉི་མ་ཤར་བ་དང་དུས་མཉམ་བྱུང་བ་དང་། འཕོ་
བའི་སྐབས་སུ་བུད་མེད་དམར་མོ་མེ་ ཏོག་དམར་པོའི་ཐོད་བཅིངས་ཤིང་།
རུས་རྒྱན་ཐོ་རེ་ཡོང་པ་འགས། བདེ་བ་ཅན་དུ་དུས་བཏབ་པའི་ལོ་སོ་བདུན་
བཞུགས་པ་ཞུ་ཞུ་ཟེར་བའི་འབོད་མཁན་ལན་མང་པོ་བྱུང་བ་དང་། བར་དོའི་
སྐབས་སུ་སྣང་བ་བར་དོར་འཆར་བ་མེད་པར། བདེན་མེད་དུ་འཆར་བ་དང་།



400
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བླ་མ་རིན་པོ་ཆེ་ཀུན་བཟང་ཆོས་ཀྱི་ཉི་མའི་རྣལ་ལམ་དུ། ཆོས་བདཔ།་ཌཱ་ཀི་མ་
བུད་མེད་དམར་མོ་མང་པོ་ཤ་དང་ནུ་མ་རྒྱས་པ་རྣམས་བྱུང་ནས། ནི་གུའི་ཆོས་
སྐོར་མ་ལུས་པ་འདི་ལ་བྱིན་ཞེས་བསྐུལ་བ་དང་། ཕྱག་རྒྱ་ཆེན་པོ་བསྒོམ་པའི་
སྐབས་སུ། ཡང་ནི་གུ་མ་བྱོན་ནས། ལྟ་བ་ལ་བློ་ཞོག ནང་ནས་མི་འཆར་ན་
བསྒོམ་མི་ཟེར། སྤྱི་བོར་ཕྱག་བཞག་ནས་བྱིན་རླབས་མཛད་པས། མཉམ་རྗེས་
གཅིག་ཏུ་འདྲེས་པའི་རྟོག་པ་ཅིག་དང་། ལན་ཅིག་པཎྜི་ཏ་ལེགས་ལྡན་བྱེད་
ཡིན་ཟེར་བའི་དགེ་སློང་མདོག་བསྔོ་བ། ཆོས་གོས་རྣམ་གསུམ་གྱོན་པ་ཞིག་
གིས་ལྟེ་བའི་སྦལ་པ་ཅིག གྲི་གུག་ཅིག མགོན་པོ་དང་ལྷ་མོའི་ཡིན་ཟེར་བའི་
པོ་ཏི་ཅིག་གནང་བའི་ནང་བར། བླ་མ་རིན་པོ་ཆེ་ལེགས་པའི་འབྱུང་གནས་
པས། བདེ་མཆོག་སྔོན་འགྲོ་ནགས་ཀློང་ནས་བརྒྱུད་པའི་དབང་དང་སེམས་
བསྐྱེད་ཐོབ་བོ། གཞན་ཡང་གཙུག་གི་ནོར་བུ་ལེགས་པའི་འབྱུང་གནས་ལས།
ཁྱི་ལོ་ས་ག་ཟླ་བའི་ཚེས་བཅུ་བཞིའི་ཉིན་བདེ་མཆོག་ནག་པོ་རྡུལ་ཚོན་ལ་བརྟེན་
པའི་དཀྱིལ་འཁོར་དུ་དབང་ཐོབ་པའི་སྟ་གོན་གྱི་ནུབ་རྨི་ལམ་དུ་དབང་གི་ཆུ་
རྒྱུན་ཡིན་ཟེར། དངུལ་གྱི་བུམ་པ་ཅིག་ནས་ཁྲུས་ཆུ་མང་པ་འཐུངས་པ་དང་།
གཞན་ལ་སྟེར་བའི་སྣང་བ་མང་དུ་བྱུང༌། དབང་གི་དངོས་གཞིའི་སྐབས་སུ་
མཐའ་བསྟེན་སྦྱིན་པའི་དུས་སུ་གནང་བའི་ཚེ། བུས་གསུང་དུད་བུས་པའི་ཚེ་
སྔར་དང་མི་འདྲ་བའི་སྐད་དེ་བཟང་བར་བྱུང་བ་ན། འོ་རྟེན་འབྲེལ་ནན་ལྟར་
བཟང་། གྲགས་པ་སྲིད་མཐར་ཕྱིན་གསུང་བ་དང་། ནག་པོ་རིམ་བཞིའི་
ཉམས་ཁྲིད་ཞུ་དུས་སྐབས་ཤིག་ཏུ། བསྐྱེད་རིམས་ཉམས་ཁྲིད་ཀྱི་དུས། གཙོ་
ཁོ་བཅོམ་ལྡན་འདས་ཀྱི་དབུ་ཡི་གཙུག་ཏོར་གྱི་དགོས་འདོད་ཡིད་བཞིན་གྱི་ནོར་



401
ཐུན་མོང་མ་ཡིན་པའི་རྣམ་ཐར།
བུ་རིན་པོ་ཆེ་དབང་གི་རྒྱལ་པོ་ལ་སེམས་བཟུང་བ་ན། དེའི་དབྱིབས་བློ་ཡུལ་དུ་
ཡེམི་འབྱུང་བ་ཅིག་བྱུང་བ་ན། བླ་མ་ཡི་དམ་ཆོས་བདག་ཌཱ་ཀིའི་ཚོགས་ལ་
གསོལ་བ་རྩེ་གཅིག་ཏུ་བཏབ་པས། མཚོན་བྱེད་ཙམ་གྱི་ཉམས་སྣང་ལ། ཡི་
དམ་འཁོར་ལོ་སྡོམ་པ་ཞལ་བཞི་ཕྱག་བཅུ་གཉིས་པ། མེ་དཔུང་གི་དབུས་ན་
བཞུགས་པ་མཐོང་བ་ན། དེའི་ གཙུག་ གི་ནོར་ བུ་ ལ་ སེམས་ གཟུང་ བས།
བསྐྱེད་རིམས་ཀྱི་དམིགས་པ་རྣམས་འབད་མེད་དུ་འཆར་བ་ཞིག་བྱུང་ཞིང་།
ཉམས་ཁྲིད་གྲོལ་དུ་ཉེ་བ་ན། སྔ་དྲོ་གཅིག་རྨི་ལམ་ན། གཙུག་གི་ནོར་བུ་ལེགས་
པའི་འབྱུང་གནས་ཀྱིས་དུང་དཀར་པོ་གཡས་སུ་འཁྱིལ་བ་གཅོད་འཕྲོ་བ་གཅིག་
བདག་ལ་གནང་ནས། དུང་ནི་ཆོས་ཀྱི་སྒྲ་རྣམས་སྒྲོག་པའི་ཚུལ། ། ཡེ་ཤེས་རྒྱ་
མཚོ་ཉིད་དུ་དག་གྱུར་ཏེ། ། རྣམ་དག་ཆོས་ལ་ཐོགས་མེད་ལོངས་སྤྱོད་པའི། །
བཀྲ་ཤིས་དེས་ནི་ཚིགས་དབང་ཐོབ་པར་ཤོག ། ཅེས་གསུངས་པ་རྨི་ཞིང་།
གཉིད་སད་ཙ་ནའང་། གསུང་རྣ་ཡུལ་ལྷང་ངེར་ཡོད་པའི་ཉམས་སྣང་དང་།
ཡང་བདེ་མཆོག་གི་བསྙེན་པ་ཅིག་བྱེད་པའི་དུས་ཅིག རྗེ་བླ་མས་ཕྱག་རྟགས་
གནང་བའི་ནང་ན་ཡང་། དེང་སང་དུས་ན་བློ་གསལ་གཞོན་ནུ་ཁྱོད། །
བཤེས་གཉེན་འགའ་དང་འགའ་ཡི་སྐྱེ་བ་ཞེས། ། ཚོད་གཏམ་དབྱངས་སུ་ལེན་
པ་མང་ན་ཡང་། ། ཁྱོད་ཉིད་ནག་པོ་སྤྱོད་པའི་རྣམ་འཕྲུལ་ཡིན། ། ཞེས་
གསུང་བ་ཡང་བྱུང་། དེ་དུས་སྲིན་ལག་གཡོན་པའི་ནང་ནས། ཁྲག་གི་རྒྱུན་
བརྡོལ་བ་སོགས་རྟགས་ཅུང་ཟད་བྱུང། ཡང་དགོན་པའི་མགོན་ཁང་དུ་གཏོར་
དངོས་ཞག་འགའ་བྱས་པའི་དུས། དཔལ་མགོན་གྱི་སྤྱན་འདྲེན་གྱི་སྐབས་སུ་
སྣང་བ་ལ། དཔལ་མགོན་ཞལ་བཞི་པའི་ཕྱག་གི་རལ་གྲི་དེ་མོན་གྱི་ཤེལ་ལྟོ་ལྟ་བུ་



402 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཕྲ་ཞིང་། ཡུ་བ་གསེར་ཤོག་གི་གཏུམ་པ་ལྟ་བུ་ཅིག་འདུག དེའི་མཐའ་བསྐོར་
དུ་ཡུལ་ཆེན་བཞི་ཡང་གྲི་གུག་དང་ཐོད་པ་འཛིན་པ། སྐོར་བ་བྱེད་པའི་རྣམ་
པས། དཔལ་མགོན་བྲམ་ཟེའི་གཟུགས་སུ་བཞུགས་པའི་ཐད་དེ་ན་བུན་ལོང་
ལོང་བཞུགས་པའི་སྣང་བ་ལྟ་བུ་ཅིག་གི་ངང་ལ། གཉིས་སྣང་གི་རྟོག་པ་ཐམས་
ཅད་འོད་གསལ་གྱི་ངང་ལ་ཐིམ་ནས་བརྒྱལ་བའི་སྣང་བ་ལྟ་བུ་ཅིག་ཏུ་སོང་འདུག
དེ་ན་ས་སྐྱ་པ་ཀུན་དགའ་བཟོད་པ་བཟང་པོ་ཡང་། ལོགས་ན་ཡོད་པ་ཁོང་ནང་
པར་ཟིར་བུན་མང་པོ་བྱུང་ངོ་ཟེར་རོ། ། ཡང་གཙུག་གི་ནོར་བུ་ལེགས་པའི་
འབྱུང་གནས་ལ། རི་བོ་གསེར་ལོགས་ཀྱི་བྱང་ཕྱོགས་བས་མཐའི་གནས་ཡང་
དབེན་བསམ་གླིང་གི་དགོན་པ་རུ། རྡོ་རྗེ་འཆང་ཀུན་དགའ་དབང་ཕྱུག་ལན་
རྗེས་མ་མངའ་རིས་གློ་བོར་འཕེལ། ཆོས་འཁོར་བྱམ་གླིང་དུ་གནང་གསུང་བ་
ལྟར་ཅི་ཡོང་བྱེད་གསུང་། གསུང་ངག་རིན་པོ་ཆེའི་ཞལ་བཞེས་ཀྱི་མན་ངག་
མཐའ་དག་དང་བཅས། ཇོ་བོ་ཡ་དྷ་ར་ནས་བརྒྱུད་པའི་ཆ་ལག་ཡོངས་སུ་
རྫོགས་པ། དཔལ་ས་སྐྱ་པ་ཆེན་པོ་ལ་དཔལ་བིརླ་པས་གནང་བ་བཞིན་གྱི་བླ་
མའི་རྣལ་འབྱོར་ཐུན་མོང་མ་ཡིན་པ་རྣམས་ཐོབ་ཅིང་། མདོར་ན་སྙན་རྒྱུད་
བཞིས་རྗེས་སུ་གདམས་ཤིང་། རྒྱུད་བྱིན་གྱིས་བརླབས་པར་མཛད་དོ། ། དེ་
དུས་ཐད་པོའི་ཉམས་རྣམས་ཀྱང་ཆ་མི་ཞན་ཙམ་བྱུང་ཞིང་། གཙུག་གི་ནོར་བུ་
ལེགས་པའི་འབྱུང་གནས་ཉིད་ཀྱིས། ཇི་ལྟར་རྡོ་རྗེ་འཆང་ཀུན་དགའ་དབང་
ཕྱུག་ལ་གསན་པ་ལྟར་གྱི། དཔལ་བིདྨ་པའི་ཐུགས་ཀྱི་བཅུད་རྣམས་མ་ལུས་པ་
ཐོབ། ཡང་གཙུག་གི་ནོར་བུ་ཉིད་ཀྱིས། པཎྜི་ཏ་གྲགས་པ་རྒྱལ་མཚན་དང་།
རྭ་སྟོན་ཡོན་ཏན་དཔལ་བཟང་སོགས་ལ་གསན་པའི་བིརླ་པ་ནས་བརྒྱུད་པའི་ས་



ཐུན་མོང་མ་ཡིན་པའི་རྣམ་ཐར། །
403
སྐྱ་པ་ནས་ཉེ་བརྒྱུད་དུ་བྱུང་བའི་གདམས་པ་འགའ་ཞིག་འདུག་ནའང་། སྔར་
གྱིས་ཚིམ་ནས་མ་ཞུས། ཡང་གཙུག་གི་ནོར་བུ་ཉིད་ཀྱིས་གནང་བའི་ ཕྱག་
རྟགས་ནང་དུ། ཇི་སྲིད་ནམ་མཁའ་གནས་པ་དང་། ཁྱོད་སོགས་གདུལ་བྱ་
གནས་ཀྱི་བར་དེ་སྲིད་བདག་ཀྱང་གནས་གྱུར་ནས། ཁྱོད་ཀྱི་དོན་ཀུན་འགྲུབ་
པར་ཤོག ། ཅེས་བདག་གི་དོན་ཐམས་ཅད་བླ་མས་མཛད་པའི་ཞལ་བཞེས་
ཁྱད་པར་ཅན་དང་། སྔར་བཞིན་བརྩེ་བ་ཆེན་པོས་དུས་ཀུན་དུ། རྣམ་པར་
སྐྱོང་ལ་ངལ་བའི་སེམས་མེད་ཅིང་། བདེ་བ་ཅན་ཞེས་བྱ་བའི་ཞིང་ཁམས་དེར།
བཞེད་དགོངས་བཞིན་དུ་ཕ་བུ་མཇལ་བར་སྨོན། ཞེས་ཚེ་ཕྱི་མ་ཡང་དག་པའི་
ཞིང་དུ་མཇལ་བའི་ཞལ་བཞེས་ཡོད་པ་ཡིན་པས། དེ་རིང་བེམ་རིག་བྲལ་ཀྱང་
འགྱོད་པའི་གནས་མེད་ཅིང་། བདེ་བ་ཅན་དུ་བླ་མའི་ཞབས་དྲུང་དུ་སྐྱེ་བའི་
དགེ་སློང་ཐོབ་པ་ཡིན་ཞིང་། དད་ལྡན་གྱི་བུ་སློབ་རྣམས་ཀྱང་མཇལ་འདོད་ན་
དེར་སྨོན་ལམ་མཛད་པར་ཞུ། དེ་ལྟར་ཁོ་བོའི་མྱོང་བ་བགྲང་ཡས་པ། །
མཐའ་དག་ཡི་གེར་བྲིས་པའི་ངལ་བས་ཅི། ། ཆ་ཤས་ཙམ་ཞིག་བཀོད་པའི་དགེ་
བ་དེས། ། དོན་རྒྱུད་བླ་མ་སྙིང་ལ་འཕོ་བར་ཤོག ། གཙུག་རྒྱན་ནོར་བུས་
ལུང་བསྟན་དབུགས་དབྱུང་མཛད། ། རིན་ཆེན་རྣམ་བཞིས་གདམས་པའི་
གནད་རྣམས་གནང་། ། པཎ་ཆེན་གཉིས་ཀྱིས་ཐེ་ཚོམ་དྲ་བ་གསལ། ། བྱ་
བཏང་གཉིས་ཀྱིས་རྟོག་པའི་དགོངས་དབྱུང་མཛད། ། ངག་གི་དབང་པོས་ཐ་
སྙད་སྤྲོ་བ་བསྐྱེད། ། དེ་ལྟར་འདྲེན་མཆོག་བླ་མའི་ཚོགས་རྣམས་ཀྱིས། ། རྗེས་
སུ་གཟུང་ཞིང་མཁའ་འགྲོ་ནི་གུ་དང་། ། མི་ཏྲ་ཛོ་གིས་དགེས་པའི་འཛུམ་ཞལ་
བསྟན། ། ལྷག་པའི་ལྷ་ཡིས་རྒྱུད་ལ་བྱིན་རླབས་ཤིང་། ། ཆོས་སྐྱོང་བསྲུང་མས་



404
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
སྐྱོང་ཞིང་ཕྲིན་ལས་བསྒྲུབས། ། གང་སྣང་སྒྱུ་མའི་སྣང་རོལ་དུ་ཤར་ནས། །
འཛིན་མེད་རང་གྲོལ་མ་བཅོས་ཞེན་བྲལ་བློས། ། མ་ཆེ་བུ་ཆུང་སྤྱོད་པའི་ངང་
ཚུལ་གྱིས། ། བྱས་ཚད་ཆོས་སུ་འགྲོ་བའི་སྤྱོད་ཚུལ་ཅན། ། བདག་ནི་བླ་མ་
རྣམས་ཀྱིས་རྗེས་གཟུང་ཞིང་། ། ཡི་དམ་ལྷ་ལས་སྣང་བ་ཅུང་ཟད་ཐོབ། །
མཐོང་ཐོས་དྲན་རེག་ངན་འགྲོའི་གནས་སྤོང་བའི། ། འབྲེལ་ཚད་དོན་དང་
ལྡན་པའི་སྐྱེས་བུ་ཡིན། ། དེ་ལྟ་བས་ན་བླ་མའི་མཛད་པ་ལ། ། མ་དད་ལོག་
ལྟའི་དྲི་མ་རྣམས་སྤངས་ནས། ། ལྷག་བསམ་གདུང་བའི་ཤུགས་ཀྱིས་གསོལ་
བཏབ་ན། ། འཕྲལ་དང་ཡུན་དུ་ཕན་བདེ་མ་ལུས་འབྱུང་། ། འདི་བྲིས་པ་
ལས་བྱུང་བའི་དགེ་བ་ཡི། ། ཉི་འོད་གང་དེས་ལོག་ལྟའི་མུན་བསལ་ཏེ། །
སྐལ་མེད་རྣམས་ཀྱི་སྙིང་གི་པདྨོའི་ཚལ། ། དད་པའི་ཟེའུ་འབྲུས་རྒྱན་པའི་རྒྱུར་
གྱུར་ཅིག ། །
ཅེས་བློ་གསལ་གྱི་ལྡུམ་བུ་པ་ཀུན་དགའ་གྲོལ་མཆོག་གིས་རང་གི་མྱོང་བ་རྒྱུན་གྱི་མེ་ཏོག་
ཅེས་བྱ་བ་འདི། སྒྲོ་སྐུར་རང་བཟོའི་དྲི་མ་སྤངས་ནས་བྲིས་པའི་ཡི་གེ་པ་ནི། ས་སྐྱ་པ་ཀུན་
དགའ་བཟོད་པས་བགྱིས་སོ། ། འདིས་ཀྱང་བསྟན་པ་དང་སེམས་ཅན་ལ་ཕན་པར་གྱུར་ཅིག
སམ་པ་ཏ། སྔ་སོར་རྩ་བའི་བླ་མ་མ་ཎི་བ་ཤེས་རབ་དཔལ་འབྱོར་གྱིས་བཀའ་གནང་བའི་
ཁུར་སྤྱི་བོར་བླངས་ནས། བྲག་སྟེངས་རྡོ་རྗེའི་བྲག་རྫོང་ནས་ཕུལ་བའི་ཐོ་གཞིར་བཞག་ནས།
དེར་མ་ཚང་བ་ཅུང་ཟད་ཁ་བསྐངས་ནས་ཞིབ་པར་བྲིས་པ་ཡིན་ནོ། །། །



405
༄༅ ། ། པཎྜི་ཏ་འབར་བའི་གཙོ་བོའི་
རྟོགས་པ་བརྗོད་པའི་ཡལ་འདབ།
༄༅། ། རྒྱ་གར་སྐད་དུ། ཛ་ཏ་ཀ་མཱ་ལ་སུ་གི་ཏི་ཀ་ཐ། བོད་སྐད་དུ། སྐྱེ་
བའི་རབས་ཀྱི་ཕྲེང་བ་ལེགས་པར་བརྗོད་པའི་གཏམ། སྨྲ་བ་རྣམས་ཀྱི་མཆོག་
ཐམས་ཅད་མཁྱེན་པ་ལ་ཕྱག་འཚལ་ལོ། ། ཐམས་ཅད་གཟིགས་པས་ཡང་དག་
མཁྱེན། ། སྔོན་དང་ཕྱི་མཐའ་ཇི་བཞིན་དགོངས། ། མ་འདྲེས་འབྱེད་པའི་
སྤྱན་ཡངས་པ། ། རྐང་གཉིས་གཙོ་བོས་དགེ་ལེགས་སྩོལ། ། དཔག་ཏུ་མ་
མཆིས་འཁོར་བའི་མཚོར། ། ཡུན་རིང་འཁྱམས་པ་བདག་ལྟའི་ཚུལ། །
བསམ་ན་རབ་ཏུ་སྐྱོ་བ་སྟེ། ། བརྗོད་པར་བགྱི་བ་ག་ལ་སྤོབས། ། དེ་ལྟ་ན་ཡང་
དལ་འབྱོར་མཆོག ། འགྲོ་བ་གཞན་གྱིས་བར་མ་བཅད། ། ཡང་དང་ཡང་དུ་
སྐྱེ་བའི་ཕྲེང་
། ། བརྫུན་མེད་དྲན་པ་འདི་དག་ལགས། །
དེ་ཡང་ཐོག་མ་མེད་པའི་དབྱིངས་ནས་གཟུང་སྟེ་མཐའ་མི་དཔོག་པའི་
ལས་ཀྱི་རྒྱ་མཚོའི་ཀློངས་ཀྱི་ཁོར་མོར་ཆུད་པའི་ཉམ་ང་བའི་གནས་ལས་ཡིད་
ཡོངས་སུ་ངལ་ངལ་བ་ལས། རྒྱ་ལམ་ཞིག་ན་ཆོས་འཛིན་པའི་སྐྱེས་བུ་དུ་མའི་སྐྱེ་
བ་བརྒྱུད་མར་བླངས་ནས་བསྟན་པ་དང་འོས་སུ་གྱུར་པའི་གདུལ་བྱའི་དོན་



406 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འགའ་ལ་ངལ་གསོའི་སྟེགས་ཐོབ་པའི་གཏམ་བརྫུན་མེད་པ་ངོ་མཚར་བའི་དུམ་
བུ་རང་གི་སེམས་ལ་གསལ་བ་དག་བརྗོད་ཀྱི། ཐོས་ན་ཡིད་འཁྲུགས་པར་མི་
འགྱུར་བའི་གཟུ་བོའི་ཡིད་ཅན་དག་རྒྱུ་མཚན་ལ་རྗེས་སུ་སེམས་པའི་སྒོ་ནས་ཉོན་
ཅིག བདེན་པ་དང་བརྫུན་པའི་གནས་མངོན་སུམ་དུ་རྟོགས་པར་འགྱུར་རོ་
ཀའི། འདི་ལྟར་བདག་གི་ལུས་ངག་གི་བགྱི་བས་རྒྱལ་བའི་བསྟན་པ་ལ་ཕན་
པའི་སྒོ་བྱེད་པའི་ཐོག་མའི་དཔལ་འཛིན་པ་ནི། སློབ་དཔོན་འཕགས་པ་ཀླུའི་
བློའི་ཞབས་ཀྱི་ཆུ་སྐྱེས་ཡོངས་སུ་འཛིན་པའི་གནས་ལྔ་རིག་པའི་པཎྜི་ཏ་འབར་
བའི་གཙོ་བོ་བྱ་བར་སྐྱེ་བ་ཉེ་བར་བླངས་ཏེ། རིགས་པའི་མཚོན་ཆས་ཕས་རྒོལ་
གྱི་གཡུལ་ལས་རྣམ་པར་རྒྱལ་བའི་སྤོབས་པས་རྒྱལ་བའི་བསྟན་པ་ལ་བྱ་བ་བྱས་
པའོ། ། ཞེས་སྨྲ་བར་བྱ་སྟེ། ཡུལ་མ་ག་དྷ་དབུས་གླིང་གི་ཆ་བྱང་ཆུབ་ཀྱི་སྙིང་
པོརྡོ་རྗེ་གདན་དང་ཧ་ཅང་ཡང་མི་རིང་བ་ཞིག་ན། དཔལ་ནཱ་ལེནྡྲའི་གཙུག་
ལག་ཁང་ཆེན་པོར། ཡོངས་སུ་འཛིན་པའི་བཤེས་གཉེན་དམ་པ་འཕགས་པ་
ཀླུའི་བློའི་གསུང་གི་བདུད་རྩི་ཉེ་བར་འཐུངས་པའི་རང་གི་མཆེད་གོང་མར་གྱུར་
པ་ཡང་། རྫུས་སྐྱེས་སྤྲུལ་པའི་སྐུ་ཨརྱ་དེ་བ་དང་། ནཱ་ག་བོ་དྷི་དང་ཤཱཀྱ་བཤེས་
གཉེན་ལ་སོགས་པའི་པཎྜི་ཏ་མཁས་པ་དང་གྲུབ་པའི་དཔལ་འཛིན་པའི་གྲོགས་
ཚངས་པ་མཚུངས་པར་སྤྱོད་པ་རྣམས་དང་ལྷན་ཅིག་དམ་པའི་ཆོས་ཀྱི་རོ་ཡོངས་
སུ་མྱོང་ཞིང་། བསླབ་པར་བྱ་བའི་གནས་ལ་ཤིན་ཏུ་སྦྱངས་པའི་མཐུ་ཐོབ་པ་ན།
རང་གི་མཁན་པོ་ཀླུ་སྒྲུབ་སྙིང་པོའི་ཞབས་ཉིད་འཛམ་བུ་གླིང་དུ་མཆོད་རྟེན་བྱེ་
བ་དང༌། གཙུག་ལག་ཁང་བརྒྱ་རྩ་ལེགས་པར་བསྒྲུབས། ས་འོག་གི་གདེངས་
ཅན་དབང་པོའི་ལག་ནས་རྒྱལ་བའི་ཡུམ་གྱི་གླེགས་བམ་དག་ཀྱང་སྤྱན་དྲངས་ཏེ་



པཎྜི་ཏ་འབར་བའི་གཙོ་བོའི་རྟོགས་བརྗོད། །
407
སྟོང་པ་ཉིད་ཀྱི་སྒྲ་རྒྱ་ཆེར་བསྒྲགས། བདག་ཉིད་ཆེན་པོ་སངས་རྒྱས་བཅོམ་
ལྡན་འདས་ཀྱི་བཀའ་འཁོར་ལོ་གསུམ་གྱི་དགོངས་པའི་གནད་དོན་མ་ལུས་པ་
གསལ་བར་བྱེད་པའི་དགོངས་འགྲེལ་གྱི་བསྟན་བཅོས་རྣམས་ཀྱང་གཞུང་ཚིག་
ཡི་གེར་བཀོད་དེ་བསྟན་པའི་ཁུར་སྤེལ་བར་མཛད། སློབ་མའི་ཚོགས་མ་ལུས་
པའི་ཡིད་ཀྱི་རེ་བ་ཡང་ཡོངས་སུ་བསྐངས་ནས། ཉེ་བར་བསྐྲུན་པའི་སྲས་ཀྱི་ཐུ་
བོ་འཕགས་པ་ལྷ་ཞབས་འབྲིང་དུ་བགྱིས་ཏེ་ཐོས་དོན་ཉམས་སུ་བསྟར་བའི་ཕྱིར་
མྱ་ངན་མེད་པའི་ལྗོངས་ལྷོ་ཕྱོགས་དཔལ་གྱི་རི་བོ་ག་ལ་བ་དེར་གཤེགས་སོ། ནཱ་
གསྣུན་འཕགས་པ་ལྷ། ། གཞན་ཕན་ནུས་ལྡན་སྒྲུབ་བཞིན་ཡང་། ། ངེས་
པར་འབྱུང་བས་ཐུགས་བསྐུལ་ནས། ། དཔལ་གྱི་རི་བོར་བྱོན་པ་ལགས། །
འབར་བའི་གཙོ་བོ་ནི་དེའི་ཚེ་ཐི་ནཱ་ལེནྡྲའི་གཙུག་ལག་ཁང་དེ་ཉིད་དུ་གནས་ཏེ།
གང་མཁན་པོའི་མཆོག་མགོན་པོ་ཀླུའི་བློའི་ཞབས་ཀྱི་བཀའ་དྲིན་དུ་སྦྱིན་པའི་ཡི་
དམ་གྱི་ལྷ་སློབ་དཔོན་ ཐམས་ཅད་མཁྱེན་པའི་བཤེས་གཉེན་གྱི་ལུགས་ལས་
འོངས་པའི་ལྷ་མོ་སྒྲོལ་མ་ལ་སྲིད་ཞུ་བགྱི་བའི་བསྟོད་ཚིག་དག་དང་རྗེས་སུ་
འབྲེལ་བའི་གཟུངས་སྔགས་ལ་ནན་སྦྱོར་དུ་བགྱིད་ཅིང་། ཉེ་བར་འཛིན་པའི་
ཡུལ་དེའི་གསུང་དྲི་མ་མེད་པའི་གཞུང་ལུགས་རིན་ཆེན་ཕྲེང་བ་ལ་སོགས་པའི་
གཏམ་ཚོགས་དང་༔ རྩ་བ་ཤེས་རབ་ལ་སོགས་པའི་རིག་ཚོགས། ཆོས་ཀྱི་
དབྱིངས་སུ་བསྟོད་པ་ལ་སོགས་པའི་བསྟོད་པའི་ཚོགས་དག་གི་མིང་ཚིག་ཡི་གེའི་
གནས་ལ་ཉིན་མཚན་དུ་འབད་པ་ལྷུར་ལེན་པའི་བརྩོན་པའི་གོ་ཆ་དག་གཅིག་
གིས་དུས་ཡོངས་སུ་འདའ་ཞིང་། སྲོད་ཀྱི་ཆ་ལ་དཔལ་མགོན་འཕགས་པ་ཀླུའི་
བཀའ་ཉན་དུ་གཟུང་བའི་མ་ཧཱ་ཀཱ་ལ་ཙ་ཏུར་བྷུ་ཛའི་མཆོད་གཏོར་ཡང་ཐུན་མི་



408
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འཆག་པར་བསྒྲུབས་ཏེ། དེའི་ཚེ་རྙེད་པའི་དངོས་པོ་ནི་གསེར་འགྱུར་གྱི་ཆ་
ཤས་ཀྱིས་བསྒྲུབས་པ་ཡིན་ལ། ཁ་ཟས་ནི་ཉིན་རེར་ཡང་གྲོང་ཁྱེར་བ་དག་ལ་
བསོད་སྙོམས་ཀྱི་སྒོ་ཉུལ་བས་འཚོ་བར་བྱས་ཏེ་སྦྱང་སྡོམ་ཡོན་གནས་དག་པས་
དལ་འབྱོར་དོན་ཡོད་དུ་གྱུར་པའི་ཡིད་བདེའི་ཚིམས་པ་ཐོབ་བཞིན་དུ་གནས་
སོ། ། དེའི་ཚེ་མུ་སྟེགས་ཐུབ་དཀའ་ནག་པོ་ཞེས་པ་ལ་ལྷ་དབང་ཕྱུག་གིས་
ཕྱོགས་ལས་རྣམ་རྒྱལ་གྱི་དངོས་གྲུབ་དང་། མངལ་སྐྱེས་གང་གིས་མི་ཐུབ་པའི་
རྩོད་པའི་ཁྱུ་མཆོག་ཏུ་བཀའི་ལུང་སྩལ་ཏེ། སྲིང་མོ་པཎྜི་ཏ་སྒྲ་ཚད་ལ་སྨྲ་བའི་
མཆོག་ཐོབ་པ་ཞིག་དང་། ནེ་ཙོ་པཎྜི་ཏ་ཞེས་པ་ཡང་སྒྲའི་གནས་ལ་བཟློག་པར་
མི་ནུས་པའི་ངག་གི་མཐུ་གྲུབ་པ་དང་། རྫས་ཀྱི་མིག་འཕྲུལ་གྱིས་ཀྱང་རྩོད་པའི་
གཡུལ་ལས་རྒྱལ་བར་བྱེད་པ་ཐོད་ལེ་སྐོར་པཎྜི་ཏ་ལྟར་གྲགས་པ་གང་དུ་ས་ལ་
སྐྱུར་བ་ཙམ་གྱིས་སྔོན་ཆད་ཕྱི་ནང་གི་སྤྱོད་པ་དང་ལྡན་པས་སུ་གང་ལ་ཡང་མ་
གྲགས་པའི་སྒྲ་ཚད་ཀྱི་བརྗོད་ཚིག་གཞལ་བར་མི་དཔོགས་པའི་ཡི་གེའི་གཟུགས་
རང་བྲིས་སུ་ཡོང་བ་དག་ཅིག་ཚིག་གི་དཔལ་ལྷ་ཆེན་གྱིས་མངོན་སུམ་དུ་སྦྱིན།
མགྲིན་སྔོན་རང་གི་བཞིན་དང་ལུས་ཀྱི་སྣང་བ་ཡང་མིག་གི་ལམ་དུ་གསལ་བར་
བྱས་ཏེ། ཀྭ་ཡེ་ཁྱོད་ཀྱིས་རྩོད་པའི་སྒོ་འདི་དག་གིས་ནང་པའི་བསྟན་པ་མིང་གི་
ལྷག་མ་ཙམ་དུ་བྱོས་ཤིག་དང་། གང་ཡང་གནས་འདི་དག་གིས་ཀྱང་སྔོ་མི་
ཐོགས་པར་སྨྲ་བའི་ཡུལ་དམན་པར་གྱུར་པའི་སྐབས་དག་སྲིད་ན། ང་ཉིད་
སྙིང་ལ་ཞུགས་ནས་མི་འཇིགས་པའི་སྤོབས་པ་བསྐྱེད་དེ་དབུགས་དབྱུང་ངོ་ཞེས་
ཁས་ལེན་དུ་བྱས་པས། མུ་སྟེགས་དེའི་ཡིད་མགུ་བ་དྲངས་ཏེ། ཐོག་མ་ཉིད་དུ་
ཡུལ་ཤར་ཕྱོགས་ན་གནས་པའི་སངས་རྒྱས་པའི་པཎྜི་ཏ་རྣམས་ལ་རྩོད་པའི་ཀླན་



པཎྜི་ཏ་འབར་བའི་གཙོ་བོའི་རྟོགས་བརྗོད།
409
ཀ་བསྒོས་ཏེ། ཅི་འོ་ཅག་ཕྱི་ནང་གི་བསྟན་པའི་གནས་ལ་རྩོད་པའི་གླེང་བླང་གི་
གྲོས་དག་བྱ་སྟེ། གནས་འདི་ལ་ཁྱེད་དག་རྒྱལ་ན་ང་ཉིད་འཁོར་དང་བཅས་པ་
དག་བྱེད་ཀྱི་ཆུ་བོ་ཆེན་པོ་གངྒའི་མཇུག་ངོགས་ག་ལ་བ་དེར་སྤྲོ་བ་དང་བཅས་ཏེ་
ཡིད་རང་བས་ལུས་འདོར་ཏེ། བགྱི་བ་དེས་གང་ལྷའི་གཙོ་བོ་དབང་ཕྱུག་ཆེན་
པོ་གང་ན་འཁོད་པའི་ལྷའི་ཡུལ་ཉམས་དགའ་བ་དག་ཏུ་ལྷའི་གནས་མལ་དང་།
ཟས་གོས་དང༌། གྲོགས་ལྷའི་ན་ཆུང་མ་སྙིང་དུ་སྡུག་པ་དག་གིས་ཡོངས་སུ་
གཟུང་བའི་བདེ་བ་བླ་ན་མ་མཆིས་པ་གྱ་ནོམ་པས་སེམས་ཚིམ་པར་བྱ་ལ།
དམན་པའི་ལུས་ཅན་གོའུ་ཏ་མའི་རྗེས་སུ་སློབ་པ་ཁྱོད་ཀྱིས་སྨྲ་བ་དོན་དང་ལྡན་
ཏེ་རྩོད་པའི་ཚུལ་འདིར་རྒྱལ་བར་གྱུར་ན་དེས་ཆོག་གི། བདག་གི་སྨྲ་བའི་
མཚོན་ཆས་གང་ཁྱེད་དག་གི་གཞུང་ལུགས་སུ་བརྡར་གཞག་པ་གང་ཅི་མིང་གི་
གནས་ཉིད་དུ་སྒྲུབ་པར་བགྱིས་ན་ནི་ཁྱེད་ཅག་གི་ལྷའི་གནས་རྣམས་དང་གླེགས་
བམ་གྱི་ཚོགས་ཀྱང་ངའི་དག་བྱེད་ཀྱི་མེས་སྦྱོང་ཞིང་། དགེ་སྦྱོང་གི་ལུས་འཛིན་
པའི་ཚོགས་དག་ཀྱང་ང་ཅག་གི་ཆས་དང་ལྡན་པར་གྱུར་ཏེ་ལྷའི་མཆོག་དབང་
ཕྱུག་གི་བཤད་པའི་ལམ་འཇུག་པ་བདེ་བར་འགོད་དོ། ། ཅེས་དམ་བཅས་ཏེ།
དཔང་པོའི་ཡུལ་དུ་རྒྱལ་པོ་གང་ཡུལ་གྱི་ས་སྐྱོང་བའི་མཐུ་ལྡན་དག་བཞག་སྟེ་
རྩོད་པའི་གྲྭར་ཞུགས་པ་ན༔ རང་སྡེ་སངས་རྒྱས་ཀྱི་གྲུབ་པའི་མཐའ་འཛིན་པ་
དེར་འདུས་མ་ལུས་པས་ཕྱི་རོལ་པའི་སྟོན་པ་འཇིག་རྟེན་མིག་སྒྱུར་མཁན་འཁོར་
བཅས་དེའི་ཆ་ཤས་ཀྱང་བསྐྲུན་པའི་མཐུ་མ་རྙེད་པར་རང་གི་རིང་ལུགས་དབང་
མེད་དུ་དོར་ཏེ། སྐལ་པ་དམན་པ་དེའི་རྗེས་སུ་ཞུགས་ནས་དཀའ་ཐུབ་ཀྱིས་
ཡུན་རིང་མོར་དུབ་པའི་ལུས་ཅན་དེ་དག་བག་མེད་པ་ཁྱི་དང་བ་ལང་བོང་བུའི་



410
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བརྟུལ་ཞུགས་ཀྱི་ཡིད་དགའ་བར་སྒྲུབ་བོ། ། དེའི་མཐར་རྒྱལ་བའི་སྐུ་གཟུགས་
དང་བཀའི་གླེགས་བམ་དག་ནི་མེ་འོད་ཀྱིས་སྐད་ཅིག་ལ་སྦྱངས་ནས་ཤར་གྱི་ཡུལ་
ལྗོངས་མ་ལུས་པའི་སངས་རྒྱས་ཀྱི་བསྟན་པ་མིང་ཙམ་དུ་བྱས་པའི་རྗེས་ཐོགས་སུ།
སླར་ལམ་པོ་ཆེ་དག་ལ་ང་རྒྱལ་གྱི་ཤུགས་ཀྱིས་རལ་པའི་ཐོར་ཅོག་ལྡེམ་པའི་
འགྱིང་བག་དང་བཅས་ནས་ཡང་རྒྱ་གར་ལྷོའི་ཕྱོགས་ཀྱི་ཡུལ་གྲུ་མ་ལུས་པའི་
བསྟན་པ་དག་ཀྱང་གོང་གི་ཚུལ་ཉིད་ཀྱིས་མ་རུངས་པར་བགྱིས་སོ། ། ལས་
དབང་བགྲོད་པའི་མཐུ་ཐོབ་པ། ། སུ་ཞིག་གིས་ནི་བཟློག་པར་ནུས། ། ཉི་ཟླའི་
རླུང་ཤུགས་འཁོར་བ་ལྟར། ། སྐྱེས་བུའི་བྱེད་པའི་ཐབས་ཡོད་མིན། ། དེར་མུ་
སྟེགས་དེའི་ལུས་བསྐྱེད་པའི་སྒྲོམ་བུར་གྱུར་པའི་མ་དེ་ནི་གདོད་ནས་སངས་རྒྱས་
ལ་དད་ཅིང་སྙིང་ནས་གུས་པ་ཞིག་ན་རང་གི་བུས་དེ་ལྟ་བུའི་བྱ་བ་མ་ཡིན་པས་
སྡིག་པའི་ཚོགས་གྲངས་མི་དཔོགས་པ་བགྱིས་པ་ལ་ཡིད་སྐྲག་སྟེ། ཚུལ་བཞིན་
མ་ཡིན་པ་འདི་ལས་ཟློག་པར་བྱེད་པའི་ཐབས་གང་ཞིག་རྙེད་སྙམ་དུ་ཉིན་མཚན་
དུ་སེམས་པ་ན། རྒྱ་ལམ་ཞིག་ན་དེ་བཞིན་གཤེགས་པའི་ཐུགས་རྗེའི་དབང་
ལས་མ་དེའི་ཡིད་ཡོངས་སུ་སད་དེ། གང་ཤར་དང་ལྷོའི་གཙུག་ལག་ཁང་དག་
ན་འཁོད་པའི་དགེ་འདུན་འདི་དག་ནི་ཐོས་སྒྲོགས་ཀྱི་ཆ་ཤས་ཙམ་འཛིན་པ་ལས།
ཤིན་ཏུ་སྦྱངས་པའི་མཐུ་དང་མི་ལྡན་པ། གཞུང་ལུགས་རབ་འབྱམས་ལ་ལྟ་
བའི་མིག་དོག་པ། གཉེན་པོ་ཀུན་ཏུ་སྤྱོད་པའི་དྲན་ཤེས་ཆུང་བའི་སྒོ་ནས་འདི་
ལྟར་བསྟན་པ་འཛིན་པའི་གནས་ལས་འབྱོལ་བ་དག་ན། གང་ནཱ་ལེནྡྲའི་གཙུག་
ལག་ཁང་གི་མདུན་ས་ན་གནས་པའི་འདུས་པའི་དགེ་འདུན་དེ་རྣམས་ནི་སྔ་མའི་
ཡུལ་ལས་ཡོངས་སུ་བརྒལ་བ། མཁས་པ་དང་གྲུབ་པའི་དཔལ་མཚུངས་པར་



པཎྜི་ཏ་འབར་བའི་གཙོ་བོའི་རྟོགས་བརྗོད།
411
འཛིན་ཅིང་བཀའི་བསྲུང་མ་མཆོག་དག་ཀྱང་དེ་ན་བཞུགས་ཅེས་ཐོས་ན། དེར་
དམན་པའི་ལས་ཅན་འདི་འགྲོ་བར་བཀུལ་བས། དེའི་མཁས་པའི་ཕུལ་དུ་གྱུར་
པ་གང་གིས་ངན་པའི་ཡིད་ཀུན་ནས་གོམས་པའི། ལས་དབང་ལ་ཉེ་བར་སྤྱོད་
པའི་དྲི་མ་བཀྲུས་ཏེ་རྒྱལ་ལ་རྒྱལ་བའི་བསྟན་པའི་སྒོ་བསྟེན་པའི་གནས་རྙེད་པ་
སྲིད་དམ་སྙམ་པ་ཡིད་ལ་ལྷག་པར་གཞག་ནས་ངག་ཏུ་བརྗོད་པའི་སྒྲ་ནི་འདི་
ལྟར། བུ་ཁྱོད་ལ་དབང་ཕྱུག་གིས་ཚིག་གི་མཆོག་བསྩལ་ཅེས་འཇིག་རྟེན་འདི་
ན་སྒྲོག་ན་དེ་ལྟར་ཡིན་ཏམ། དེས་ཀྱང་མ་ལ་ཡིད་བརྩེ་བའི་དབང་ལས་ཇི་ལྟར་
བའི་གནས་རྣམས་མ་སྦས་པར་གླེང་ནས་དེའི་མཐུས་འདི་ལྟར་ཡུལ་ཤར་དང་
ལྷོའི་ལྟ་བ་ངན་པའི་ལམ་ལ་ཆགས་པ་དག་སུན་ཕྱུང་སྟེ་ལྷ་དབང་ཕྱུག་གིས་
བསྟན་པའི་འདོད་བདེའི་དགའ་བ་ལ་སྦྱར་ཞིང་དམན་པའི་གཟུགས་བརྙན་
དང་ངག་ཚིག་གི་གླེགས་བམ་ཤིང་ཤུན་གྱི་ངོས་ལ་བཀོད་པ་དག་ཀྱང་འབྱུང་ཆེན་
མེས་ལེགས་པར་བསྲེགས་ཏེ་ཡང་དག་པའི་གནས་རྒྱ་ཆེར་སྤེལ་བ་དག་ཡིན་
ནོ། ། དེར་མས་སླར་ཡང་སྨྲས་པ། བུ་ཅིག་ནང་བའི་བསྟན་པ་ནི་རྟའི་ལུས་
ཙམ་སྟེ། གང་ཁྱོད་ཀྱིས་སྔར་ཕམ་པར་བྱས་པའི་ཤར་དང་ལྷོའི་དགེ་འདུན་གྱི་
ཚོགས་དེ་དག་ནི་རྟའི་རྣ་བ་གཉིས་ཙམ་ཡིན་ལ། ཡུལ་དེ་དག་ན་ནང་པའི་པཎྜི་
ཏ་རང་གཞུང་འཛིན་པ་ལ་དཔའ་བར་སྤྱངས་པའི་མིང་ཐོབ་པ་སུ་ཡང་མེད་པས་
བ་ལང་གི་བ་ལང་གི་ཁྱུ་ཀྲུགས་པའི་རྒྱལ་བ་ཐོབ་པར་ཟད་ཀྱི། ད་ཅི་ནས་ཀྱང་
ལྷའི་ངག་ཐོས་ཤིང་བདེན་པར་བརྗོད་པ་ཉིད་ཡིན་ན་ནི། ཡུལ་དབུས་འགྱུར་
ཚལ་ཉིད་ན་ནང་པ་སངས་རྒྱས་པའི་མཁས་པ་ལུགས་དེ་ཉིད་ལ་སྤྱངས་པའི་མཐུ་
ཐོབ་པས་མཁས་པའི་མིང་དང་སྙེམས་པ་འཛིན་པ་ནམ་མཁའི་རྒྱུ་སྐར་ཙམ་དག་



412 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡོད་ཅེས་ཐོས་པ་དེར་སོང་ལ་རྩོད་པ་དོན་ཡོད་པར་བྱོས་ཤིག་དང་། གདོད་
མཁས་པའི་གྲགས་པའི་དོན་ཉེ་བར་འཛིན་པའོ་ཞེས་ཐོས་པས་སྔར་གྱི་བྱ་བ་
རྣམས་བྱིས་པའི་རྩེད་འགྲོས་ལྟར་ཡིད་ཟ་བའི་ངོ་ཚ་རྙེད་ཅིང་། སླད་ནས་ཡུལ་
དབུས་བྷ་ག་དྷ་རྡོ་རྗེ་གདན་བྱང་ཆུབ་ཆེན་པོའི་ཞིང་ཉིད་དུ་རྩོད་པའི་ཕྱིར་འགྲོ་
བར་སྤོབས་ཏེ། འཁོར་དང་བཅས་པས་བགྲོད་བགྲོད་པ་ལས། ནཱ་ལེནྡྲ་དང་
ཉེ་བའི་གྲོང་ཞིག་ཏུ་ཕྱིན་པར་གྱུར་ཏོ། ། དེར་ཐུབ་དཀའ་ནག་པོས་ཡུལ་དེའི་
བུ་མོ་གཞོན་ནུ་ཆུའི་བུམ་པ་སྤྱི་བོར་བཀོད་ནས་ལག་པ་གཉིས་སྐེད་པའི་གཡས་
གཡོན་དུ་བཞག་སྟེ། རྐང་པའི་འགྲོས་དལ་གྱིས་བསྐྱོད་ནས་འགྲོ་བ་ཅིག་དང་
འཕྲད་དེ། དེས་དེ་ལ་གཙུག་ལག་ཁང་ནཱ་ལེན་དྲ་གང་ན་ཡོད་ཅེས་དྲིས་པ་ན།
བུ་མོ་དེས་མིག་གི་ལྟ་བས་དམད་པར་བྱས་སྟེ། བླུན་པོའི་ཚིག་བརྗོད་པས་
ཕོངས་པ་ཁྱེད་གཙུག་ལག་ཁང་དེ་ལ་ནི་ནཱ་ལེནྡྲའི་ཟེར་བ་ཡིན་ཏེ། མཁས་པའི་
ཚོགས་སྨྲ་བའི་དབང་ཕྱུག་དབྱེ་བ་ཙམ་གྱིས་བསྟེན་པའི་གནས་ཡིན་ནོ་ཟེར་བས།
མུ་སྟེགས་དེའི་ཡིད་ལ་མ་ཉིད་ཀྱིས་སྨྲས་པ་ནི་བདེན་ཏེ། གང་མངོན་སུམ་གྱིས་
གསལ་བར་བྲན་མོའི་ངག་ལས་ཀྱང་། སྔར་ཚར་བཅད་པའི་གནས་སུ་ལྷུང་
བའི་པཎྜི་ཏ་དེ་དག་གི་ཡུལ་ལས་འདས་པའི་ལེགས་པར་བཤད་པའི་ཚིག་འབྱིན་
ན། གཙུག་ལག་ཁང་དེའི་བསྟི་གནས་སུ་བདག་ཉིད་གྱི་ནར་མནར་བར་མི་
འགྱུར་རམ་འོན་ཏེ་ལྷའི་ངག་བདེན་པའི་མཐུ་ཉིད་ལས་རྒྱལ་བའི་གནས་ཐོབ་ན་
ཇི་སྐད་ལུང་བསྟན་པ་ལྟར་ནང་པའི་མིང་ཙམ་ཡང་གྲགས་པར་མི་འགྱུར་བའི་ངོ་
མཚར་གྱི་དཔལ་འཛིན་ཏོ་ཅེས་ཡུན་རིང་དུ་ཡིད་ལ་སོམ་ཉིར་སྤྱོད་བཞིན་དུ།
སླར་ཡང་ལམ་དུ་ཞུགས་ཏེ་སོང་སོང་པ་ལས། ཤྲཱི་ནཱ་ལེནྡྲའི་གནས་གནྡྷོ་ལ་ཆེན་



པཎྜི་ཏ་འབར་བའི་གཙོ་བོའི་རྟོགས་བརྗོད།
413
པོ་བདུན། ལྷ་ཁང་བཅུ་བཞིས་བརྒྱན་པའི་འདུ་གནས། པཎྜི་ཏ་མཁས་པ་
སྟོང་ལྔ་བརྒྱ་ཡོད་པ་དེར་ཕྱིན་ཏོ་དེ་ནས་གཙུག་ལག་ཁང་དེར་གནས་པའི་དགེ་
འདུན་དག་ལ་ཕྲིན་དུ་བསྐུར་བ་ཡང་། ང་མུ་སྟེགས་ཐུབ་དཀའ་ནག་པོ་རྟ་
དབྱངས་བྱ་བ་དེ་ཡིན་ཏེ། སྔར་ཡུལ་ཤར་དང་ལྷོའི་སངས་རྒྱས་ཀྱི་རྗེ་འབྲང་
དག་དང་རྩོད་པ་ལས་རྣམ་པར་རྒྱལ་ཏེ། དགེ་སྤྱོང་གོའུ་ཏ་མའི་རྟགས་དྲུང་
ཕྱུང་ནས་དབང་ཕྱུག་གི་རང་རྟགས་རལ་པ་དང་རི་དྭགས་སྤགས་པ། དབྱིག་
པ་དང་རིལ་བ་སྤྱི་བླུག་ཐལ་བའི་ཚོན་རིས་དག་གིས་སྨྲས་ནས། ད་ལྟ་ངའི་
འཁོར་དུ་ཉེ་བར་ལྷགས་པ་འདི་དག་སྟེ། དེ་ཡང་ནུ་འུ་ཅག་ཕྱི་ནང་གི་གྲུབ་པའི་
མཐའ་ལ་ཕན་ཚུན་དུ་རྣ་བར་འབེལ་བའི་གཏམ་གྱི་གནས་དང་གནས་མིན་པའི་
ཆ་ཤས་སོ་སོར་སྤྱོད་ཅིང་། དེ་ལ་ཁྱེད་ཅག་ནཱ་ལེནྡྲའི་འདུ་གནས་འདིར་འདུག་
པ་དག་སྨྲ་བ་རྒྱལ་ན་ནི་ཁོ་བོ་ཅག་འཁོར་གྱི་ཚོགས་པ་དང་ལྷན་ཅིག་གངྒཱའི་ཆུ་བོ་
ཆེན་པོའི་ཀློང་དུ་ལུས་ཀྱི་ཁུར་བོར་བའི་ལམ་ལ་བྱས་ནས། གང་ན་རང་ཅག་གི་
སྟོན་པ་ཆེན་པོ་ལྷ་དབང་ཕྱུག་བཞུགས་པའི་གྲོང་ཉམས་བདེ་བའི་ཞིང་དེར་ཡིད་
རབ་ཏུ་དད་པས་ཉིང་མཚམས་སྦྱོར་ལ། གང་སྔོན་བཞིན་དུ་སྨྲ་བའི་དབང་
ཕྱུགང་ཉིད་སྨྲ་བ་ཕུལ་ཕྱིན་པའི་བྱ་བའི་རྩེར་སོན་པ་ན་ནི། དགེ་སྤྱོང་ཁྱེད་
རྣམས་རང་ཅག་གི་ལྟ་བ་དང་གྲུབ་མཐའི་འཛིན་པ་བཏང་ནས་ངའི་རྗེས་སུ་
ཞུགས་ཏེ། ལྷས་རྩལ་བའི་མཇུག་ངོགས་བདེ་བ་རབ་ཀྱི་སྤྱོད་པ་ལ་བརྟེན་
དགོས་ལ། དེའི་ཚེ་ཁྱོད་ཅག་གི་ཕྱག་དང་མཆོད་པས་བཀུར་བའི་གཟུགས་
བརྙན་གྱི་ཚོགས་པ་འདི་དག་ཀྱང་སྔོན་བཞིན་དུ་དག་བྱེད་འབར་བའི་བྱིན་ཟའི་
ཆོ་གས་སྦས་མའི་ངོ་བོ་ཉིད་དུ་བསྒྲུབས་ཏེ་གང་ཁྱེད་ཅག་གི་སྒྲོ་འདོགས་དང་



414
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཀུར་བའི་ལམ་དུ་བཞག་པ་དག་གི་དྲི་མ་སྤངས་ཏེ་ཐར་པའི་ལམ་ལྷས་ཕྱེ་བའི་
རྗེས་སུ་འབྲང་བར་བྱའོ་ཅེས་དམ་བཅའ་བའི་ཡི་གེ་དག་ནཱ་ལེནྡྲའི་ཕྱོགས་ཀྱི་སྒོ་
བཞིར་བཀོད་དོ། ། དེར་དགེ་འདུན་རྣམས་གཎྜིའི་སྒྲས་བསྡུས་ཏེ་གྲོས་སུ་
བགྱིས་པ་ལ། པཎྜི་ཏ་ཆེན་པོ་ཚེའི་རིག་འཛིན་བརྙེས་པ་དེ་ཝ་མི་ཏྲ་དང་། མ་
ཧཱ་སྦ་བི་ར་བི་ཛ་ཡ་ཝརྨ་དང་
། པཎྜི་ཏ་དུ་ག་ཏ་རཀྵི་ཏ་དང་། པཎྜི་ཏ་བཱི་ར་མ་
ཏི་དྷ་ར་ལ་སོགས་པ་རྒན་པོའི་ཡུལ་འཛིན་པའི་བསླབ་པ་གོང་མའི་ ས་ན་
བཞུགས་པ་དག་གིས་འདུས་པའི་དགེ་འདུན་གྱི་ཚོགས་ལ་གསང་གྲོས་བཏབ་པ་
ནི། གང་རྒྱལ་བས་མདོ་སྡེ་དྲི་མ་མེད་པ་དག་ལས་གསལ་བས་ལུང་བསྟན་པའི་
མུ་སྟེགས་རྟ་དབྱངས་སུ་གྲགས་པ་དེ་ནི་རྩོད་པའི་ཀླན་ཀ་བསྒོ་བྱེད་དུ་འོངས་པ་
འདི་ཡིན་ཏེ། ཡུལ་འདི་ནི་མངལ་སྐྱེས་ཀྱི་གནས་འཛིན་པའི་སྐྱེས་བུ་གང་གིས་
ཀྱང་འདུལ་བའི་གོ་སྐབས་མེད་ལ། གང་འདིའི་འདུལ་བྱེད་དུ་རྒྱལ་བའི་སྤྱན་
སྔར་དམ་བཅས་ཤིང་རྗེས་སུ་གནང་བ་ནི་སིངྒ་མའི་གླིང་གི་རྒྱལ་པོའི་མེ་ཏོག་རྭ་
བར་སྨོན་ལམ་གྱི་དབང་གིས་བརྫུས་ཏེ་འཁྲུངས་པའི་སློབ་དཔོན་ཨཱརྱ་དེ་ཝ་
གཅིག་པུ་ལས་གཞན་སྲིད་པ་གསུམ་ན་མ་དམིགས་ལ། དེ་ཉིད་སྤྱན་འདྲེན་
པའི་ཆེད་དུ་ད་སྟེ་ཉི་མའི་དཀྱིལ་འཁོར་གདུགས་ཚོད་བཅུ་གསུམ་དུ་བབ་པའི་
གྲལ་ཚེས་ལ་རྩོད་པའི་དུས་འདེབས་པར་རིགས་སོ་ཅེས་པའི་ངག་བཞིན་དུ་
དགུང་ཞག་བཅུ་གསུམ་ནས་རྩོད་པར་ཆད་པས་ཁོས་ཀྱང་ཁས་བླངས་ཏེ་དེ་ལྟར་
དུ་བགྱིད་པར་ཆད་ནས་འོན་ཀྱང་ཕྱི་ནས་དྲག་ཤུལ་གྱི་རྔོ་ཐོགས་པའི་པཎྜི་ཏ་
ནུས་ལྡན་གཞན་དག་ནང་དུ་འོངས་དགོས་པས། ནཱ་ལེནྡྲའི་སྒོ་གསུམ་བཀག་
ཅིང་། ཤར་སྒོའི་སྒོ་ཁང་དུ་ཐུབ་དཀའ་ནག་པོ་རང་གིས་བསྲུང་ཏེ་ཤིང་དང་ཆུ་



པཎྜི་ཏ་འབར་བའི་གཙོ་བོའི་རྟོགས་བརྗོད། 415 །
ལེན་དག་ལས་ཕྱི་ནང་གི་འགྲུལ་ཡོངས་སུ་བཅད་དེ་གནས་སོ། ། ཡང་དེའི་
དུས་སླར་ནས་ཀྱང་ནཱ་ལེནྡྲའི་པཎྜི་ཏ་མཆོག་ཉུང་ངུ་དག་གཅིག་གཙུག་ལག་ཁང་
གི་དྲི་གཙང་ཁང་གི་ནང་དུ་ཚོགས་ནས། ཅི་ད་སྟེང་སློབ་དཔོན་ཨཱརྱ་དེ་བ་སྤྱན་
འདྲེན་པའི་ཕོ་ཉ་ཞིག་དགོས་པ་ལས་རྐང་གིས་བགྲོད་པས་དུས་བཏབ་ཀྱི་ཡུལ་
ལས་འདའ་བས་གནས་མེད་པར་ཇི་ལྟར་ཅེས་སོམ་ཉིར་གནས་པ་ན། པཎྜི་ཏ་
དེ་དག་གི་ནང་ནས་སྔོན་འཕགས་པ་ཀླུ་གྲུབ་ཉིད་ལས་ཆོས་སྐྱོང་གི་རྗེས་གདམས་
ཐོས་ཤིང་། མཧཱ་ཀ་ལཱའི་གཟིགས་པ་བརྙེས་པའི་པཎྜི་ཏ་ཨ་བྷོ་བྷ་དྲས་ལུང་
བསྟན་ཏེ། རང་ཅག་དཔལ་གྱི་རི་བོ་ན་སློབ་དཔོན་འཕགས་པ་ཡབ་སྲས་
གཉིས་ཡང་དག་པའི་ཏིང་ངེ་འཛིན་དང་བསམ་གཏན་གྱི་གནས་ལ་མངོན་པར་
གཞོལ་བའི་མདུན་ས་དེར་བསྟན་པ་ཉམས་སྨད་པའི་གཏན་ཚིགས་དག་ཚིག་ཏུ་
བཀོད་པའི་ཕྲིན་ཤིང་ཏ་མའི་ལོ་འདབས་ལ་རིང་པར་བཀོད་ནས། མ་ཧཱ་ཀཱ་
མའི་མདུན་དུ་མཆོད་གཏོར་དག་བཤམས་ཏེ་རང་ཅག་ཡིད་དུང་བ་དང་ཡུས་སུ་
མཚོན་པའི་ང་རོས་གླེང་བ་ལས་གཞན་པའི་ཐབས་འགའ་ཡང་མ་དམིགས་སོ་
ཅེས་བརྗོད་པའི་ངག་ལྟར་ལ། དེར་ཀུན་ཀྱང་ཡིད་གཅིག་ཏུ་གྱུར་ཏེ། དེའི་ཚེ་
པཎྜི་ཏ་སྟོང་དང་ལྔ་བརྒྱའི་གཙུག་གི་ནོར་བུར་བསྐུར་བའི་བྷིཀྵ་མནྣ་སྦ་བི་ར་ན་
གུནྡྲ་གུནྟི་ཞེས་མཚན་འཆང་བས་རྒྱལ་བའི་བསྟན་པ་ལ་རྗེས་སེམས་ཀྱི་དབང་
ལས་ཡིད་དམུས་ཕྱུང་བའི་སྤྱན་ཆབ་གཡོ་བའི་ངང་ནས་འདི་ལྟར་ཡི་གེར་བཀོད་
དེ། ། ཀྱེ་མ་བསྟན་ པའི་ ཤིང་ རྟ་ ནི། ། མུ་སྟེགས་ རྒོལ་ བའི་ འདམ་དུ་
བྱིངས། ། འདི་ན་ནུས་བྲལ་སྟོབས་ཟད་གྱུར། ། ཁྱེད་ཅག་ཁུར་ཡིན་ཕྲག་པར་
ལོངས། ། ཅེས་ཏབ་ཏབ་པོ་མྱུར་བ་མྱུར་བར་ཡི་གེར་བྲིས་ཏེ་རིངས་ཤིང་སྐྲག་



416 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་ཚུལ་གྱིས་གཏོར་མའི་སྣོད་ནང་དུ་སྐྱུར་བའི་སྐད་ཅིག་ལ་མ་ཧཱ་ཀཱ་ལའི་སྐུ་
བརྙན་གྱི་ཐུགས་ཀ་ནས་ཐོན་པའི་སྤྲུལ་པའི་བྱ་རོག་ཞིག་གིས་མཆུས་ཁྱེར་ཏེ་ལྷོ་
ཕྱོགས་དཔལ་གྱི་རི་བོ་ག་ལ་བ་དེར་རྫུ་འཕྲུལ་གྱིས་བསྐྱོད་པས་འཕུར་ནས་སོང་
བའི་དེ་མ་ཐག་ཏུ་སློབ་དཔོན་འཕགས་པ་ཡབ་སྲས་ཀྱི་སྤྱན་སྔར་སོན་ཏེ། དེར་
འཕགས་པ་ཀླུ་སྒྲུབ་ཀྱི་ཐུ་བོ་ཨཱརྱ་དེ་བ་ལ། སྔོན་བཅོམ་ལྡན་འདས་འཁོར་
འདུས་པའི་དབུས་སུ་ཆོས་གསུང་བའི་ཚེ་ནམ་མཁའ་ནས་བྱ་རོག་ཞིག་གིས་སྟོན་
པའི་བུ་ལ་བྱ་ཐལ་དོར་ཏེ་སོང་བས། དེར་འཁོར་རྣམས་ཡིད་གཉིས་སོམ་ཉིར་
གྱུར་ཏེ་འདི་ཅིའི་ལྟས་ལགས་ཞུས་པས། བྱ་རོག་འདི་མ་འོངས་པའི་དུས་མུ་
སྟེགས་ཐུབ་དཀའ་ནག་པོ་རྟ་དབྱངས་བར་གྱུར་ནས་ངའི་བསྟན་པ་ལ་གནོད་པ་
ཆེན་པོ་བྱེད་པར་འགྱུར་རོ་ཅེས་ལུང་བསྟན་པས། དེར་ཁོང་རྣམས་ཀྱིས་འོ་ན་
དེ་ལྟ་བུ་དེ་སུ་ཞིག་གིས་འདུལ་བར་ནུས་ཅེས་ཞུས་པས། བཅོམ་ལྡན་འདས་
ཀྱིས་བཀའ་བསྩལ་པ། དེ་ནི་མངལ་སྐྱེས་གང་གིས་ཀྱང་འདུལ་བའི་གནས་མེད་
དོ། ། དེར་འཁོར་འདུས་པའི་ནང་ནས་ལག་ན་མེ་ཏོག་ཅན་བྱ་བའི་ཁྱེའུས་
བདག་དེའི་ཚེ་བརྫུས་ཏེ་སྐྱེ་བ་བླངས་ནས་མུ་སྟེགས་དེ་ཡང་དག་པར་བཏུལ་ཏེ་
སངས་རྒྱས་ཀྱི་བསྟན་པ་ལ་འགོད་པར་ཤོག་ཅིག་ཅེས་སྨོན་ལམ་བཏབ་ཅིང་།
སྟོན་པས་ཀྱང་གནང་བ་སྦྱིན་པར་མཛད་པའི་སྐྱེས་བུ་དེ་ནི་ད་ལྟའི་ཨཱརྱ་དེ་བ་
ཁྱོད་ཉིད་ཡིན་པས། ཁྱོད་གང་དུ་སིངྒ་ལའི་རྒྱལ་པོ་བསོད་ནམས་སྟོབས་ལྡན་
གྱི་བསྐྱེད་མོས་ཚལ་གྱི་མེ་ཏོག་ལྡུམ་རར་སྐྱེས་པའི་གནས་གཟུངས་ལ། དེ་དང་
དུས་མཉམ་ཉིད་དུ་མུ་སྟེགས་ཐུབ་དཀའ་ནག་པོ་འདི་ཡང་མའི་ལྟེ་བར་སྐྱེ་བ་
གཟུང་ཞིང་འདིའི་མ་ནི་སངས་རྒྱས་ལ་སྙིང་ནས་གུས་པའི་དད་པའི་ས་བོན་ཡོད་



417
པཎྜི་ཏ་འབར་བའི་གཙོ་བོའི་རྟོགས་བརྗོད།
མེད་ཀྱིས། སྔོན་གྱི་ལས་དང་ཕས་མཚམས་སྦྱར་ནས་མུ་སྟེགས་ཀྱི་གཞུང་ལུགས་
ལ་ཞུགས་ཤིང་། མཁས་པའི་གནས་ལ་རེག་པར་གྱུར་ཏེ། དེ་བས་ན་རྒོལ་བ་
འདི་ཉིད་ཀྱི་དཔའ་ཁྱོད་ཀྱིས་འཕྲོག་པར་གདོན་མི་ཟ་མོད་ཀྱི། འོད་ཀྱང་ཚོད་
བརྟག་པའི་ཕྱེད་གང་ཁོས་བརྗོད་པར་འགྱུར་བའི་གྲུབ་པའི་མཐའ་འདི་དག་ལ་
རིག་པའི་སྣང་བ་སྤྲོ་བར་བྱོས་ཅེས་བཀའ་བསྒོ་ནས་ཨཱརྱ་དེ་བས་རིག་པའི་མཚོན་
ཆ་གསར་པའི་ཐལ་འགྱུར་ཕྲེང་བ་དག་གིས་ལན་གཅིག་ལན་གཉིས་ལན་གསུམ་
དུ་རྣམ་པར་རྒྱལ་བས་སྙེམས་པའི་དབང་ལས་རང་གི་སློབ་དཔོན་གྱི་འདུ་ཤེས་
རྣམ་པར་ནུབ་ཏེ་མུ་སྟེགས་ངན་པ་དེ་ཁུར་ཅེས་ཕྱི་ལྷམ་སློབ་དཔོན་གྱི་ཕྱོགས་སུ་
འཕངས་ པའི་ སྐད་ ཅིག་ ལ་ ཐུགས་ འགྱེད་ པས་ བཤགས་ པ་ མཛད་ པ་ ན།
འཕགས་པའི་ཞལ་ནས་བྱས་ལས་མ་རྫོགས་པའི་ཕྱིར་ཉེས་པར་མི་འགྱུར་ཅེས་
བཀའ་བསྩལ་ཀྱང་། བདག་གི་སྒྲིབ་པའི་ཆ་ཕྱི་མའི་དུས་མིན་པར་མཐོང་བའི་
ཆོས་ལ་སྨིན་པར་མཛོད་ཅེས་དམོད་དོར་ཞིང་འཕགས་པ་ཀླུའི་ཞགས་ཀྱི་ཆུ་སྐྱེས་
ཟུང་དག་ལ་སྤྱི་བོས་རབ་ཏུ་བཏུད་དེ་རྫུ་འཕྲུལ་གྱི་ལམ་ལ་བསྐྱེད་བདེ་བར་བྱོན་
པ་ན། ཤིང་གི་ལྷ་མོས་བཞེས་པ་གྱ་ནོམ་པའི་བསྙེན་བཀུར་བགྱིས་པའི་མཐར།
འཕགས་པ་ཁྱོད་ཀྱི་སྤྱན་གཡས་དག་ལ་ཁོ་མོ་ཡིད་རབ་ཏུ་ཤོར་བས་བསྩལ་བར་
རིགས་སོ་ཞུས་པས། རང་གི་མྱོང་བའི་ལས་ཀྱི་མཐར་གཟིགས་ཏེ་ཆགས་པ་
མེད་པར་སྩལ་ནས་མྱུར་བར་ནཱ་ལེནྡྲའི་གཙུག་ལག་ཁང་གི་སྒོ་དྲུང་དུ་བྱོན་ཏེ།
དེར་ཆུ་ལེན་ལ་འོངས་སོ་ཞེས་བརྡའ་སྦྱར་བས་ནང་གི་དགེ་འདུན་རྣམས་ཀྱིས་སུ་
ཡིན་མི་ཤེས་པས་བརྟག་དཔྱད་བྱའོ་ཞེས་བགྲོས་ནས་ཆུ་ལུག་མིག་གང་མེ་ལོང་གི་
ནང་དུ་བླུག་ནས་བསྐུར་བཏང་པས། འཕགས་པས་ཆུ་ཉུང་ངུ་དེས་སྐུ་མ་ལུས་



418 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པ་ཁྲུས་པའི་རྗེས་སུ་སྔར་གྱི་ཆུ་མ་གོད་པར་སླར་བསྐུར་བས། དེར་དགེ་འདུན་
གྱིས་འཕགས་པ་ལྷ་ཡིན་པར་ཤེས་ནས་ཆུ་ལེན་གྱི་ཆས་སུ་བརྫུས་ལ་བྱོན་ཅེས་
ཕྲིན་དུ་བྱས་ནས་དེ་ལྟར་མཛད་དེ་ནང་དུ་བྱོན་པའི་ཚེ། ཆུ་ལེན་དུ་སྐོས་པ་མ་
ལུས་པས་ཕྱི་ནང་དུ་འགྲོ་བ་ན། མུ་སྟེགས་སྒོ་བསྲུང་པ་ལ་ཕྱག་བགྱི་དགོས་པ་
ལས། སློབ་དཔོན་གྱིས་མུ་སྟེགས་ངན་པ་དེའི་མགོ་ལ་རྡོག་པས་བརྫིས་ནས་
བྱོན་ཀྱང་ནང་གི་ཏིང་ངེ་འཛིན་གྱི་སྟོབས་ཀྱིས་རྒོལ་བར་མ་སྤོབས་སོ། ། དེར་
ཁོས་ཉིན་རེར་ཡང་དགེ་འདུན་གདུག་ཚོད་གསོལ་བ་ལ་དབྱུག་གུས་མགོ་ལ་ཏོག་
ཅིང་གྲངས་སུ་བགྲང་བ་ལས། སློབ་དཔོན་ཨཱརྱ་དེ་བས་དགེ་འདུན་གྱི་གྲལ་
སྨད་ཀྱི་ཆར་བཞུགས་པ་དང་། གྲངས་ལྷག་ནས་སྔོན་མེད་པའི་མགོ་ཟླུམ་པོ་
གང་ནས་འོང་ཟེར་བ་ལ། མགོ་ཟླུམ་པོ་སྐྱེའི་སྟེང་ནས་འོངས་སྨྲས་པས་མུ་
སྟེགས་དེས་རྩོད་ཟླ་ཡིན་པར་བློས་རིག་ནས་བྱེའུ་ཅིག་ཆང་པར་བཟུང་སྟེ་འདི་
ཤིའམ་མ་ཤི་བ་གང་ཡིན་སྨྱོས་ཟེར་བའི་ལན་དུ། དེ་ཁྱེད་ཀྱི་ལག་པ་ལ་རག་ལས་
བརྗོད་པས། ཡང་ཐེམ་པའི་སྟེངས་སུ་འདུག་ནས་ང་ཕྱི་ནང་གང་ན་འདུག་
སྤྱོད་ལ་སྨྱོས་ཟེར། དེ་ཁྱོད་ཀྱི་སྤྱོད་ལམ་ཕྱི་ནང་གང་དུ་རྐང་པ་གཞག་འཇོག་ལ་
རག་ལས་སྨྲས་པས། སྤོབས་པ་ལན་མེད་དུ་གྱུར་ནས་ད་སང་གི་ཉི་མ་ལ་རྩོད་
པར་བྱོད་ཟེར་ནས་དུས་བཏབ་ཏེ། ། དེར་སློབ་དཔོན་ཨཱརྱ་དེ་བས་དགེ་འདུན་
ལ་བསྒོ་བ་མཛད་ནས་སང་གཙུག་ལག་ཁང་གི་ཁྱམས་སུ། དབུས་སུ་དཔང་
པོར་འཇོག་པའི་རྒྱལ་པོའི་ཁྲི་དང་གཡས་སུ་ངའི་ཁྲི་གྱིས། གཡོན་དུ་མུ་སྟེགས་
ལ་ཡང་ཁྲི་དེ་དང་མཉམ་པ་བྱས་པའི་ཁྲི་དེའི་བར་བར་དུ་ཀླད་རྙིང་དང་ལྷམ་
འབབས་མང་པོས་གཏམས་པའི་ཕྱི་གོས་དར་བཟང་པོས་དཀྲིས་མཛེས་པས་



པཎྜི་ཏ་འབར་བའི་གཙོ་བོའི་རྟོགས་བརྗོད།
419
གཡོགས་པ་དང་། དགེ་བསྙེན་ལུས་ཟུངས་རྒྱས་ཤིང་ངོ་ཚའི་གནས་བཏང་བའི་
ཅི་ཏོལ་ཅན་དང་། བྱི་ལ་ཤིན་དུ་མི་བསུན་པའི་དྲེགས་པ་ཅན་ཞིག་དང་མར་
ནག་གི་བུམ་པ་ཞིག་ཀྱང་རྟ་གོན་གྱིས་ཅེས་བཀར་བཏགས་སོ། ། དེར་དེའི་སང་
གི་ཉི་མའི་གདུགས་ཚོད་ལ་བབ་པ་ན་རྩོད་པའི་མདུན་ས་དེར་དགེ་འདུན་གྱི་
ཚོགས་དང་སྐྱེ་བོ་གྲངས་མེད་པས་གང་བའི་དབུས་སུ་གདན་བཤམས་པ་ལ་ཕན་
ཚུན་དུ་འཁོད་པའི་ཚེ། མུ་སྟེགས་ཐུབ་དཀའ་ནག་པོ་ན་རེ། ད་ཐོག་མར་མིག་
གཅིག་པ་རང་ཅི་སྨྲ་བའི་ ངག་དག་བརྗོད་ཅིག་ཟེར་བ་ལ། སློབ་དཔོན་
འཕགས་པ་ལྷས་གསུངས་པ་ནི། མིག་གསུམ་དྲག་པོས་མཐོང་མིན་ཞིང་། །
མིག་སྟོང་ལྡན་པས་མཐོང་དཀའ་བའི། ། ཨཱརྱ་དེ་བའི་མིག་གཅིག་གིས། །
སྲིད་པ་གསུམ་གྱི་དེ་ཉིད་མཐོང་། ། ཅེས་པའི་སྒོ་ཐོག་མར་ཕྱེ་ནས་སངས་རྒྱས་
ཀྱིབསྟན་པའི་ཆེ་བ་རྒྱ་ཆེར་བརྗོད་དེ་བསྲུང་བའི་བསླབ་པ་མང་དུ་ཐོས་པའི་
ནོར་སོགས་ལས་བརྩམས་པས། ཐུབ་དཀའ་ནག་པོ་ན་རེ། ཐོག་མ་ཉིད་དུ་
བརྗོད་པའི་ངག་དོན་ཁྱེད་ཅག་གོའུ་ཏ་མའི་དགེ་སྤྱོང་བུད་མེད་ཀྱི་བརྟུལ་ཞུགས་
ལྟར་ཡིད་བཅོལ་ཆུང་དུས་འདའ་བ་ཅན་མ་ནིང་གི་གནས་ལ་གཞོལ་བ་མཆོག་ཏུ་
བདེ་བའི་དབང་པོའི་ལས་སྤངས་པ་དག་གི་གྲུབ་པའི་མཐའ་ཚུལ་དམན་པ་འདི་
སྲིང་མོ་པཎྜི་ཏ་ཁྱོད་ཀྱིས་ཐོག་མ་ཉིད་དུ་བསུན་འབྱིན་པར་གྱིས་ཅེས་བསྒོ་བ་ན།
གང་བཞིན་གྱི་དཀྱིལ་འཁོར་ཆགས་ལྡན་གྱི་སྙིང་གི་སྤུ་ལོང་གཡོ་བའི་འཛུམ་དང་
ལྡན་པའི་མཛེས་མ་དེས་བརྗོད་པའི་ངག་ཚིག་ཐོག་མར་འཛེར་བ་ཡང་། དྲི་
མས་དྲི་མ་བཀྲུ་བ་ལྟའི། ། འདོད་ལྡན་འདོད་པས་ཡིད་སྤྱོང་ལ། ། ཡིད་བསྡུས་
ཁྱེད་དག་མི་སྡུག་པའི། ། སྒོམ་པས་ལུས་དབང་ཉམས་པར་བྱས། ། ཅེས་



420
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བརྗོད་པའི་ལམ་ཕྱེ་ནས་སླར་ལྷ་དབང་ཕྱུག་གི་འདོད་པའི་ཚོར་བདེ་སྒྲ་ཚད་ཀྱི་
རིག་པས་སྒྲུབ་བྱེད་གཏན་ཚིགས་ཡང་དག་པས་བསྒྲུབས་པའི་བསྟན་བཅོས་
དག་སྨྲ་བར་འགྱུར་ལ། དེ་ཐོས་ན་ཐོག་མ་མེད་པ་ནས་འདོད་པའི་བག་ཆགས་
ཀྱིས་རོ་ལྡན་རྣམས་ཡུལ་དེའི་ཡིད་འདྲེན་ཅིང་། བསླབ་པའི་ཁུར་འདོར་བ་
ཉིད་དེ་ཆགས་བྲལ་གྱི་ལམ་ལས་བཟློག་པར་བྱེད་པའི་ཕྱིར་དེའི་གཉེན་པོར་དགེ་
བསྙེན་དེས་སྨད་གོས་བསལ་དེ་དབང་པོའི་རྒྱལ་མཚན་ལྷག་པར་རྒྱས་པའི་གཟི་
བྱིན་ཅན་དག་ཞུམ་པ་མེད་པར་བསྟན་པ་ན། གང་དབང་ཕྱུག་གི་གྲུབ་པའི་
མཐའ་ལ་ཕྱོགས་པ་དག་གི་ཕྱག་གི་གནས་ཡིན་པས། དེ་མཐོང་མ་ཐག་སྲིང་མོ་
པཎྜི་ཏས་འདུས་པའི་དབུས་དེར་དབང་པོའི་རྒྱམ་མཚན་དེ་ཉིད་ལ་འདུད་པའི་
ཕྱག་བཙལ་བའི་མོད་ལ་དེར་འཁོད་པའི་བྲམ་ཟེ་དང་བཅས་པའི་སྐྱེ་བོའི་ཚོགས་
མ་ལུས་པས་ཁྲེལ་ཞིང་འཕྱ་བའི་གད་མོས་ས་གཞི་འཇིགས་པ་ཙམ་དུ་བསྒྲགས་
པའི་དབང་ལས་ཡིད་ཞུམས་ཏེ་མི་སྨྲ་བའི་བརྟུལ་ཞུགས་ཀྱིས་གནས་ཡོངས་སུ་
འཛིན་པར་གྱུར་ཏོ། ཡང་དེ་མ་ཐག་ཏུ་ཐུབ་དཀའ་ནག་པོས་ནེ་ཙོའི་ལུས་ཅན་
འདབ་ཆགས་ཀྱིས་ལུས་ཀྱི་སྨྲ་བའི་རྭ་བ་དང་ཕུལ་སྒྲའི་གནས་འདོམས་པ་དེ་ལ་
ཁོང་དག་རྣམ་དབྱེ་དང་བྱེད་ཚིག་གིས་ངག་འདྲེས་པའི་ལྡབ་ལྡིབ་ཅན་གྲོང་
གནས་ཀྱི་ཚིག་སྦྱོར་ཕལ་པས་གྲུབ་པའི་མཐའི་བྱད་པ་སྟོན་པ་དག་ལ་ཐོས་པའི་
ཚེ་སྔོན་མ་གྲགས་པ་དག་ཅིག་སྟོན་ཅེས་བསྒོ་བས། མགྲིན་པ་ཁ་དོག་གསུམ་
ལྡན་གྱིས་འོད་ཆགས་པའི་སྤུ་སྡུག་མཛེས་པའི་གོས་ཅན་དེས་ཤོག་སྒྲོ་རྣམ་པར་
བསྐྱེད་དེ། དམར་ཞིང་གུག་པའི་མཆུའི་སྒོ་ལས་བདར་ནས་ཚིག་འབྲུ་གསལ་
བར་འབྱིན་པ་ཡང་། སྒྲ་ཉམས་ཕལ་པའི་ཁ་སྒོ་ཅན། ། མིང་ཚིག་ཡི་གེའི་



པཎྜི་ཏ་འབར་བའི་གཙོ་བོའི་རྟོགས་བརྗོད།
421
འབྱུང་ཁུངས་བྲལ། ། ཚིག་བརྗོད་དམན་པས་དོན་མཚོན་ཕྱིར། ། སྒྲ་ཡི་
གནས་ལས་བསླབ་གནས་ཅི། ། ཅེས་བརྗོད་པའི་དང་པོ་ཉིད་ནས་གང་དེར་
འདུས་པའི་ཚངས་པའི་རྗེས་སུ་འབྲང་བའི་བྲམ་ཟེའི་རིགས་ཅན་མ་ལུས་པའི་
ལུས་ཀྱི་སྤུ་ལོང་འཁྲུག་པའི་ཡིད་འདྲེན་པའི་ངག་གིས་ཤིང་རྟ་ཆེན་པོའི་ལམ་དུ་
སྤོབས་པར་ཆས་ལ། འདབ་ཆགས་དེས་དེ་ལྟར་བརྗོད་པའི་གཞུང་ཚིག་གི་སྒྲ་
ཐོས་པས་དཔང་པོའི་ཡུལ་དུ་འོངས་པའི་རྒྱལ་པོ་དང་བྲམ་ཟེ་དང་བཅས་པའི་སྐྱེ་
བོ་མ་ལུས་པས་རྒོལ་བའི་ཡུལ་གཟུང་སྟེ་སངས་རྒྱས་ཀྱི་བསྟན་པའི་མིང་ཡང་
ཡོངས་སུ་སྒྲིབ་པའི་ཕྱིར་དེའི་གཉེན་པོར་བྱི་ལ་དྲེགས་ཤིང་ཁྲོས་པ་དེ་རྦད་པས།
དེ་སྐད་ཅིག་ལ་སྒྲ་མཁས་ཀྱི་ནེ་ཙོའི་སྐེ་ནས་བཅད་དེ། བཀུམ་པར་གྱུར་པ་དེ་
མཐོང་བའི་རྐྱེན་གྱིས། དེར་འདུས་ཕལ་ཆེར་སྙིང་རྗེའི་ཅ་ཅོ་སྒྲོག་ཅིང་། དུད་
མོ་པའི་སྟེང་གཡོ་བ་ཙམ་དུ་སྒྲ་གྲགས་སོ། ། དེར་ཐུབ་དཀའ་ནག་པོས་སློབ་
དཔོན་ཨཱརྱ་དེ་བ་ལ། ད་ནི་གནས་འདི་ཉིད་ཀྱིས་ཁྱོད་ཀྱི་ངག་གི་བརྗོད་པ་རང་
བཞིན་མེད་པར་བྱས་ཏེ་ཁྱེད་ཅག་སངས་རྒྱས་ཀྱི་བསྟན་པ་རྣམས་སྙིང་རྗེ་ཆེ་ཞེས་
པ་ནི་འདི་ལྟར་དུ་བསྒྲུབས་པས་སྙིང་རྗེ་དང་བྲལ་བ་མཚོན་ལ། ལས་དང་ལས་
ཀྱི་འབྲས་བུ་ཁས་འཆེ་བ་ཡང་འདི་ལྟར་ན་ཅི་ཞིག་རིགས་ཅེས་སྨྲ་བའི་ངག་
རྫོགས་པ་ན། ཨཱརྱ་དེ་བས་དེའི་ལན་དུ་སྙིང་རྗེའི་དབང་གིས་འདི་ཉིད་ཀྱི་སྒྲིབ་
པ་མ་ལུས་པ་ནི་བདག་གི་བླ་མ་ཀླུ་སྒྲུབ་དཔལ་གྱི་རི་བོ་ན་བཞུགས་པས་སྦྱོང་བར་
མཛད་དོ་ཅེས་གསུངས་པས། ཡང་ཐུབ་དཀའ་ནག་པོ་ན་རེ། ཅི་ཁྱོད་ཀྱིས་
བསགས་པའི་སྡིག་སྒྲིབ་ཀླུ་སྒྲུབ་ཀྱིས་སྦྱོང་བར་ནུས་སམ་ཞེས་གདོང་མིག་དག་
བསྐྱེད་ཅིང་སྨྲ་བར་བྱེད་པ་ན། དེའི་ལན་དུ་ཨཱརྱ་དེ་བས་དེ་ལྟར་ན་བྱི་ལས་ནེ་



422 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཙོ་བསད་པའི་སྒྲིབ་པ་ང་ལ་འབྱུང་བར་འགྱུར་རམ་སྨྲས་པས། ཕྱིར་རྒོལ་ལུང་
རིག་གི་ཡུལ་ལ་བརྡ་སྦྱངས་པ་དེ་རིག་པའི་སྣང་བ་དེས་ཡིད་མགུ་ནས་དེ་ནི་དེ་
ཉིད་ཡིན་དེ་སྨྲ་བ་མི་ནུས་ཀྱིས་ད་དུང་ཐོད་ལེ་སྐོར་པཎྜི་ཏ་ཞེས་པ་བརྗོད་ངོའི་
བརྩོལ་བ་ལས་འདས་པ་ཁྱོད་ཀྱི་རང་བྱུང་གི་ཡི་གེས་རྩོད་པར་བྱོས་ཤིག་ཅེས་
པའི་སྐད་ཅིག་ལ་པཎྜི་ཏའི་ཆ་བྱད་ལྐུག་པ་ལུས་ཅན་ཞིག་གི་ལག་ནས་ཐོད་ལེ་
སྐོར་འཕར་ནས་ས་ལ་ཡི་གེའི་གཟུགས་བརྙན་འགོད་པ་ན། དེའི་ཚུལ་གྱིས་སྐྱེ་
བོ་གཞན་དག་ཡིད་ཕྲོགས་ཏེ་རྩོད་པ་དོན་ལྡན་དུ་འགྱུར་བས། དེའི་གཉེན་
པོར་མར་ནག་གི་བུམ་པ་བསྐྱེལ་ཏེ་སའི་ཕྱོགས་ཁྱབ་པས་ཡི་གེའི་སྣང་བ་ནུབ་
པའི་ཚེ། ཨཱརྱ་དེ་བས་ཐུབ་དཀའ་ནག་པོ་ལ་འདི་ལྟར་རང་བྱུང་ཡིན་ན་གཞན་
རྐྱེན་གྱིས་འགག་པ་ཇི་ལྟར་ཡིན་སོམས་ཤིག་སྨྲས་པས། ཐུབ་དཀའ་ནག་པོ་ན་
རེ། དེ་ནི་བདེན་ཙམ་དུ་བརྗོད་ཀྱིས། ད་རེ་ཤིག་རང་ཅག་ཐམས་ཅད་སྨྲ་བ་
སྐྱུངས་ཏེ་བསམ་གཏན་གྱི་ལམ་ལ་གནས་པར་བྱའོ། ། ཞེས་ཟེར་ནས་ཚོགས་ཀྱི་
དབུས་དེ་ཉིད་དུ་ཅི་ཡང་མི་སྨྲ་བ་ཉིད་ཀྱིས་སིམ་མེར་གནས་ཏེ། སྔོན་ལྷ་དབང་
གིས་གང་གི་ཡང་རྩོད་པའི་ཀླན་ཀ་མ་ཟློག་ན། གདོད་ང་ཉིད་སྙིང་གི་དཀྱིལ་དུ་
ཞུགས་ཏེ་ཚིག་གི་མཆོག་སྦྱིན་ཞེས་པའི་རེ་བ་སྒྲུབ་པའི་ཆེད་དུ་གནས་པ་ལས།
རྙིང་ཀྲད་དང་ལྷམ་འབབ་མི་གཙང་བའི་རྫས་ཀྱིས་དེར་འཁོར་བར་མ་ནུས་པས།
དེར་ཐུབ་དཀའ་ནག་པོ་ཡིད་ལྷག་པར་ཆད་དེ་སྐྱེ་བོའི་ཚོགས་ཡོངས་སུ་འདུས་
པའི་དབུས་དེར་སེམས་གནོངས་པས་རབ་ཏུ་ཞུམས་པའི་སེམས་ཀྱི་རྟོག་པ་ཨཱརྱ་
དེ་བས་ལེགས་པར་ཤེས་ནས། དེའི་བློའི་སྤོབས་པའི་མཐུ་འཕྲོག་པ་དང་། སྐྱེ་
བོའི་ཚོགས་དང་བཅས་པའི་འཕགས་པའི་དགེ་འདུན་དེ་དག་གིས་ཀྱང་རྩོད་པ་



པཎྜི་ཏ་འབར་བའི་གཙོ་བོའི་རྟོགས་བརྗོད།
423
ལས་ཡོངས་སུ་རྒྱལ་བར་རྟོགས་པར་བྱ་བའི་དོན་དུ། ཐུབ་བཀའ་ནག་པོ་ལ་
ཟོལ་གྱི་སྦྱོར་བས་ཚིགས་སུ་བཅད་པས་གོ་བར་བསྙད་པ་ནི། ཐུབ་བཀའ་
བསམ་གཏན་གནས་ཐོངས་ཤིག ། ཉི་དབང་ནུབ་རིའི་རྩེ་ལས་རྒལ། ། སྐྱེ་བོ་
དག་ཀྱང་དུབ་པས་ཉེན། ། སྨྲ་བ་ཉམས་ལས་གནས་དོན་ཅི། ། གསུངས་
པའི་མོད་ལ་ད་ནི་བདག་གི་བྱ་བའི་མཐུ་རྫོགས་པས་ངོ་ཚའི་དབྱངས་ཟ་མི་ཟད་
པ་འདིར་ཇི་ལྟར་གནས་པར་ག་ལ་ནུས་སྙམ་པའི་སེམས་ཀྱི་ནད་རབ་ཏུ་ལྡང་
བཞིན་བསྐྱེད་པས། རང་གི་སྟོན་པ་ལ་ཡི་ཆད་པའི་སྨྲ་བསྔགས་འདི་ཚོགས་ཀྱི་
དབུས་དེར་བརྗོད་པ་ནི། ལྷ་དབང་བརྫུན་གྱི་སྨྲ་བས་ནི། ། བདག་ཅག་མང་
པོའི་དབུས་འདིར་བཀུམ། ། རྩོད་ལས་ཕམ་པ་ལས་ཀྱང་གཞན། ། ལྷ་ཡིས་
བསླུས་པ་སྡུག་བསྔལ་ལོ། ། ཅེས་ཅ་ཅོར་བསྒྲགས་ནས་ཁྲི་དེ་ཉིད་ལས་ལུས་སྤུར་
ཏེ་ཚངས་པའི་འཇིག་རྟེན་དུ་བགྲོད་པའི་བསམ་པས་དྭངས་སྟབས་སུ་མཁའ་ལ་
འཕུར་ཏེ་སོང་བ་ལས། དེར་འདུས་མ་ལུས་པས་མགྲིན་གཅིག་ཏུ། མུ་སྟེགས་
མིག་ཡངས་བློ་རྣོ་ཡང་། ། ཤེས་བྱའི་ཆ་ཙམ་མཐོང་མ་ནུས། ། ཨཱརྱ་དེ་བའི་
མིག་གཅིག་གིས། ། གནས་དོན་ཕྲ་བའང་ཇི་བཞིན་གཟིགས། ། ཞེས་ཆེད་དུ་
བརྗོད་པའི་དེ་མ་ཐག་སློབ་དཔོན་ཨཱརྱ་དེ་བ་ཡང་དམན་པ་དེ་ལ་ཐུགས་བརྩེ་བ་
དང་། སངས་རྒྱས་ཀྱི་ལམ་རྨ་མེད་པ་ལ་དྲངས་པར་དགོངས་ནས་ངང་པའི་
རྗེས་སུ་ངང་མོ་བཞིན་སྐད་ཅིག་ལ་དེའི་རྗེས་སུ་འཕུར་ཏེ་གཤེགས་སོ། ། དེར་
ནམ་མཁའི་མཐོངས་ཤིན་ཏུ་མཐོ་བར་བརྡས་ཏེ་རྗེས་ཟིན་མ་ཐག་སློབ་དཔོན་
ཨཱརྱ་དེ་བས་ཐུབ་དཀའ་ནག་པོ་སྟེ་ལོག་པར་བྱོས་ཤིག འདི་ལས་འདས་ན་
རླུང་སྤུ་གྲི་ཅན་གྱིས་ལུས་དུམ་བུར་གཅོད་པས་མ་འགྲོ་ཤིག ཐུབ་དཀའ་ན་རེ།



424 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་ལྟར་ཡོད་པ་གང་གིས་ཤེས་ཟེར་རོ། ། དེར་སློབ་དཔོན་གྱིས་ཁྱོད་རང་གི་
རལ་པའི་ལན་བུ་ཞིག་ཐོགས་ལ་ནམ་མཁར་འཕུར་བས་རྗེས་སུ་ཤེས་སོ། ། དེར་
ཁོས་ཀྱང་རང་གི་རལ་པའི་ཚར་པ་ཅིག་བར་སྣང་དུ་འཕངས་པས་དེ་མ་ཐག་
དུམ་བུ་བརྒྱ་སྟོང་དུ་བྱས་ནས་ཐུར་དུ་ལྷུངས་པས་ཡིད་ཆེས་ཏེ་སློབ་དཔོན་གྱི་ཕྱི་
བཞིན་འོངས་པ་ལ་དེ་ངོ་ཚའི་དབང་ལས་སྲོག་བཏང་ན་མི་རུང་བར་དགོངས་ཏེ་
རབ་ཏུ་དབེན་པའི་གཙུག་ལག་ཁང་གི་ཆ། དམ་པའི་ཆོས་ཀྱི་གླེགས་བམ་མང་
དུ་བཞུགས་པ་ཞིག་ཏུ་བཙུད་ནས་སྒོ་ཆ་བསྡམས་ཏེ་འཇོག་པར་མཛད་པས།
དེ་ཡང་བདེ་བར་གཤེགས་པའི་ གཟིགས་པས་བསྐྱངས་པའི་ལས་དགེ་བའི་
མཐུས་ཡིད་བསྐུལ་ཏེ། རིམ་གྱིས་གླེགས་བམ་གྱི་ཚོགས་རྣམས་ལ་ལྟ་བའི་རྗེས་
དཔག་སྐྱེས་ཏེ། རབ་ཏུ་ཡིད་གཞུངས་པས་རྗེས་སུ་སེམས་བཞིན་དུ་བལྟས་པའི་
མོད་ལ་ལས་འབྲས་འབྱེད་པའི་བཀའི་གླེགས་བམ་དག་གཅིག་མཐོང་བས་ཡིད་
དྲངས་ཏེ་མཐར་རྟ་དབྱངས་ཉིད་ལུང་བསྟན་པའི་མདོ་དངོས་དང་མཇལ་བས་
ཡིད་ལྷག་པར་བསྐྲག་པར་གྱུར་ནས་འཕགས་པ་ལྷ་ལ་ཞབས་འཛིན་པའི་སྲིད་
ཞུའི་དགེ་བའི་བཤེས་སུ་བསྟེན་ཅིང་སྔར་ཕྱིན་ཅི་ལོག་ལ་རབ་ཏུ་ཞེན་པའི་གཉེན་
པོར་སྡིག་པའི་དྲི་མ་བཀྲུ་བའི་ཆེད་སངས་རྒྱས་བཅོམ་ལྡན་འདས་ཀྱི་སྐྱེ་བའི་
རབས་ཀྱི་ཕྲེང་བ་སྤེལ་བར་སེམས་ཏེ་རལ་པའི་ཁུར་དྲེགས་ངུར་སྨྲིག་གི་ལུས་ཅན་
དུ་བསྒྱུར་ཏེ། བསླབ་པའི་གནས་དག་ལ་གོང་ནས་གོང་དུ་ལམ་སྦྱོང་ཞིང་།
མདོ་སྡེ་གང་དག་ལ་ཉིན་མཚན་ཀུན་དུ་ཆུབ་པར་བགྱིད་བཞིན་པས་ལོ་རབ་ཏུ་
མང་པོ་བ་ལ་དོན་ཡོད་པར་དཔྱད་དེ། མཐར་ནགས་ཀྱི་ཁྲོད་སྟུགས་པོའི་
གནས་ཞིག་ཏུ་སྐྱེས་པའི་རབས་ཀྱི་སྡེ་གང་དག་ཡིད་འཕྲོག་པའི་སྙན་ངག་གི་རྒྱན་



པཎྜི་ཏ་འབར་བའི་གཙོ་བོའི་རྟོགས་བརྗོད།
425
གྱིས་སྤྲས་ནས་ལེགས་སུ་རྩོམ་པར་དགོངས་ཏེ། ཐོག་མར་སྟག་མོ་ལ་ལུས་སྦྱིན་
པ་ནས་གཟུང་སྟེ། འབད་ཆགས་ཤིང་རྟ་མོར་སྐྱེ་བ་གཟུང་བའི་ཚུལ་སུམ་ཅུ་སོ་
བཞིའི་བར་དུ་རྩོམ་པའི་ཕྲེང་བ་སྤེལ་བའི་སྐབས། སྙན་ངག་གི་གདོང་གྲྭ་ཕམ་
པའི་རྟེན་འབྱུང་ལས་སྟག་མོས་སློབ་དཔོན་མཁལ་ཁུང་དུ་ཅེར་ཏེ་ནགས་ཁུང་དུ་
སྤྱན་དྲངས་ནས་བཟའ་བར་རྩོམ་པ་ལ་ཐུགས་བརྩེ་བ་ཆེན་པོ་འཁྲུངས་བཞིན་
པའི་དོན་སྨོན་ལམ་དོན་བཅུ་པ་འདི་རང་གི་མཚལ་ཁྲག་གིས་ཤིང་ཏ་ལའི་ལོ་
འདབ་ལ་བཀོད་པ་མཛད་པ་དག་རུས་པའི་ལྷག་མ་ཉུང་ངུ་དང་ལྷན་ཅིག་སློབ་
མའི་ཚོགས་དག་གིས་བསྡུས་སོ། ། ཨཱརྱ་དེ་བས་ཀྱང་རྟ་དབྱངས་ཐར་པའི་ལམ་
ལ་དྲངས་པའི་རྗེས་ཐོགས་ཉིད་དུ་སླར་དཔལ་གྱི་རིར་རང་གི་བླ་མ་ཀླུ་སྒྲུབ་ཀྱི་
ཞབས་ཀྱི་པདྨར་སོན་ཏེ་ཡུན་རིང་དུ་བསྙེན་པར་མཛད་ནས་མཐར་ཤིང་ཀ་ཎ་ཀ་
རིའི་འདབ་མ་ཅིག་ཕྱག་གིས་གཟུང་སྟེ་སློབ་དཔོན་འཕགས་པ་ལ་ཕྱག་བརྒྱ་སྟོང་
དུ་འཚལ་བཞིན་པའི་ངང་ནས་མཐར་ནམ་མཁའི་མཐོངས་མཐོན་པོ་ཉིད་ནས་
ཀྱང་བླ་མའི་ཕྱོགས་ལ་སྤྱི་ གཙུག་ གིས་ འདུད་ པའི་ སྟབས་མཛད་བཞིན་ དུ་
དབྱིངས་སུ་བཞུད་དོ། ། དེར་ཕྱག་གི་ཕྱག་མཚན་ཤིང་ལོའི་འདབ་མ་དེ་ལས་
མཚན་དུ་གསོལ་ཏེ་གྲུབ་ཐོབ་ཀ་ཎ་རི་པ་ཞེས་འཇིག་རྟེན་དུ་གྲགས་སོ། ། སློབ་
དཔོན་འཕགས་པ་ཀླུ་སྒྲུབ་སྙིང་པོའི་ཞབས་ཀྱིས་ཀྱང་འཛམ་བུ་གླིང་འདིར་མི་ལོ་
དྲུག་བརྒྱའི་བར་དུ་བསྟན་པ་དང་སེམས་ཅན་གྱི་དོན་མཛད་ནས་དུས་ཀྱི་མཐར་
རྒྱལ་བུ་སློང་བ་ལ་རྩྭ་ཀུ་ཤའི་ཤུན་པས་ཆགས་པ་མི་མངའ་བར་དབུ་བྲེགས་ནས་
ཅི་དགར་བསྩལ་ཏེ་རབ་ཏུ་དགའ་བའི་ས་བསྒྲུབས་ཏེ་བདེ་བ་ཅན་གྱི་ཞིང་དུ་
གཤེགས་སོ་ཞེས་ཕྱོགས་ཀུན་ཏུ་ཡོངས་སུ་གྲག་གོ། ། དེའི་ཚེ་ཡང་འབར་བའི་



426
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཙོ་བོ་ཉིད་ནི་གཙུག་ལག་ཁང་ཆེན་པོ་དེ་ཉིད་ན་གནས་ཤིང་སླར་ནས་ཀྱང་
རིགས་པའི་ལམ་པོ་ཆེ་དག་གང་ལས་གསལ་བར་སྟོན་པའི་གཞུང་གི་མ་མོ་ཆེན་
པོ་རབ་འབྱམས་ལ་ཡོངས་སུ་འདྲིས་པའི་དཔལ་འཛིན་པ་ལས་ གཞན་པའི་
བསམ་པའི་བློ་གཉིས་ཀྱིས་ཡིད་ལྷག་པར་མ་དཀྲུགས་པར་འཁོད་དོ། ། བྱ་བའི་
ཡུལ་བརྗོད་པ་དེ་དག་འདས་ནས་ཀྱང་། དུས་ཡུན་རིང་མོ་ཞིག་ནས་ཕྱི་རོལ་
པའི་པཎྜི་ཏ་རྩོད་པའི་ཁྱུ་མཆོག་ཏུ་ལྷག་པར་གྲགས་པ་ཙཀྲ་ཝརྟ་ཞེས་བྱ་བ།
རིལ་བ་དང་། དབྱིག་པ་དང་། གླེགས་བམ་གྱི་ཁུར་འཆང་ཞིང་། འཁོར་
དང་བཅས་པ་རལ་པའི་དོ་སྐྱེར་མཐོན་པོའི་ཐོར་ཚུགས་ཅན་དྲེགས་པའི་ང་རོ་རྒྱ་
ཆེར་སྒྲོག་བཞིན་དུ་ཡང་ནཱ་ལེནྡྲའི་གཙུག་ལག་ཁང་གི་སྒོ་དྲུང་དུ་ལྷགས་སོ། །
དེའི་ཚེ་དགེ་འདུན་རྣམས་གཎྜིའི་ཏོག་གི་སྒྲས་བསྐུལ་ནས་རྗེས་སུ་འདུས་ཏེ་
གཙུག་ལག་ཁང་གི་འཁྱམས་སུ་འཁོད་པ་ལས། ཕྱི་རྒོལ་དུ་ཁས་འཆེ་བ་དེས་
བརྗོད་པ་ནི། ཁྱེད་ཅག་སངས་རྒྱས་ཀྱི་བསྟན་པའི་རྗེས་སུ་ཞུགས་པ་དག་གི་ལྟ་
དང་སྒོམ་པ་དང་། སྤྱོད་པའི་ཚུལ་ལས་བརྩམས་ནས་འདྲི་བར་བྱའི། རང་གི་
གཞུང་ལུགས་ལས་བཤད་པའི་ཚུལ་གྱིས་བཏབ་པར་བྱོས་ཤིག ཅེས་ཁྱོད་ཅག་
རྣམས་བདག་མེད་པའི་ཚུལ་ལ་རབ་ཏུ་སེམས་པ་ཉིད་ནི་ལྟ་བའི་ཡུལ་ཡིན་ཞེས་
ཟེར་ན། གང་བདག་གི་ངོ་བོ་རང་བྱུང་དུ་སྒྲུབ་པའི་བདག་ཤེས་རིག་ལུས་ཅན་
མ་ལུས་པའི་སྙིང་ནང་ན་ཨ་ཧཾ་གི་ང་རོ་ཅན་གདོད་མའི་ཁྱབ་བདག་ཆེན་པོའི་
ཡུལ་འཛིན་པ་འཁོར་འདས་ལམ་གསུམ་གྱི་སྣང་བ་སྤྲོ་བ་འདི་གང་གིས་གོ་ཞིང་
རྟོགས་ལ་ཤེས་ན་གྲོལ་བ་ཡིན་གྱི། དེ་ལས་ཟློག་ཏེ་གང་དུ་ཡུལ་རང་གི་ངོ་བོས་
སྟོང་པའི་བདག་མེད་ནམ་མཁའི་དབྱིངས་ལྟར་སྒོམ་པ་འདི་ནི་ལམ་མ་ཡིན་ཏེ།



427
པཎྜི་ཏ་འབར་བའི་གཙོ་བོའི་རྟོགས་བརྗོད།
མིང་འདོགས་ལས་ཀྱང་འབྱོལ་བ་ཞིག་ན་གང་ལ་གང་གིས་བལྟ་བར་བྱ། མོ་
མཤམ་གྱི་བུས་མོ་མཤམ་གྱི་བུའི་བཞིན་ལ་བལྟས་སོ་ཅེས་སྒྲོག་པ་ཉིད་དུ་མི་
འགྱུར་རམ་ཀཱ་ཡེ། དེ་བཞིན་ཁྱེད་ཅག་ལྷའི་ལུས་ཅན་དུ་སྒོམ་པ་ལ་ཡང་ཅི། རྒྱུ་
འབྲས་ཀྱི་ཚོགས་པ་ཐ་དད་པའི་དབང་ལས་སྒོམ་པའི་གནས་ལ་རང་བཞིན་མ་
དམིགས་པའི་གླེན་སྒོམ་སྟེ། ཁོ་ཅག་ནི་གདོད་མ་ནས་སྐྱེས་བུ་བྱེད་པ་ངོ་བོ་ཉིད་
ཀྱིས་གྲུབ་པའི་ལམ་སྟོན་པས་ཁྱེད་ལྟར་བློས་བཏགས་ནས་སྒྲོ་འདོགས་ཀྱི་ཆས་
རང་བྱུང་གིས་ཡུལ་ལ་བསྐུར་བར་མི་བྱེད་པ་ཞིག་ཡིན་ལ། སྤྱོད་པའི་ཚུལ་ཀྱང་
ཕྱིནང་དུ་བཞག་པའི་ཟས་དང་ཟས་ཀྱི་སྤྱད་བྱ་དག་ཀྱང་མང་པོའི་དབུས་སུ་
ཐུན་མོང་དུ་བཟའ་བཅའ་དག་དང་། གཞན་དུ་གནས་མ་ཡིན་པའི་ཤ་དང་
ཆང་དག་ཀྱང་ཉུང་ངུ་ཉུང་ངུ་ལ་བག་འཁུམས་པའི་བསམ་པས་རེག་ཅིང་ལོངས་
སྤྱད་པར་བྱེད་པ་འདི་ཡང་ཚུལ་འཆོས་པ་ཡིན་ལ། ཁོ་བོ་དག་ནི་གང་མང་པོའི་
དབུས་དང་གཅིག་པུ་ལ་ཡང་རྣམ་པར་དབྱེ་བ་གང་ཡང་མེད་དེ། གང་བཟའ་
བཅའ་དང་བཟའ་བཅའ་མ་ཡིན་པ་ཞེས་ནན་གྱིས་བཏགས་པར་ཟད་ཀྱིས།
ཡང་དག་པར་བཟའ་བཅའ་མ་ཡིན་པ་དང་བཏུང་བཅའ་མ་ཡིན་པ་ནི་འགའ་
ཡང་མ་དམིགས་པའི་ཕྱིར་ལྷའི་བདུད་རྩི་དང་ཁྱི་ ཕག་གི་ལྷག་རོ་དག་ཀྱང་
མཚུངས་པར་རོ་གཅིག་ཏུ་མཉམ་པ་ཉིད་ཀྱི་རོལ་པ་དག་ཡིན་ནོ། ། ཞེས་གཞན་
ལུགས་ལ་མི་འཐད་པའི་ཚེར་མའི་རིག་མདའ་འཕེན་ཞིང་དེའི་ཟུར་ལས་རང་
གཞུང་གི་ཁས་ལེན་གོ་འགེབས་སྔ་མའི་འདོད་པ་ལས་ཟློག་པའི་གཏན་ཚིག་དག་
འགོད་ཅིང་། གནས་འདི་དག་ལན་དུ་སྨྲ་བ་བགྱིས་ཤིག་དེ་ལས་གཞན་དུ་ན་
རང་ཉམས་ཀྱི་བློའི་ཡུལ་ཕྲ་མོས་གཞལ་བའི་བླུན་དད་འབའ་ཞིག་གིས་ཡིད་



428
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བདེར་སྤྱོད་པའོ་ཞེས་ཀྱང་འཛེར་ཏེ། དེར་དེར་འདུས་པའི་དགེ་འདུན་ གྱི་
ཚོགས་པ་དེ་དག་ཀྱང་གཅིག་གིས་གཅིག་ལ་བཅོལ་ཆུང་ངུས་ད་སྟེ་ཕྱི་རྒོལ་དུ་
གྱུར་པའི་མུ་སྟེགས་དམན་པ་འདིའི་དྲེགས་བློ་སུ་ཞིག་གིས་གཞོམས་པར་ནུས་
ཞེས་ཟེར་ཞིང་། ལན་དུ་སྦྱོར་པའི་སྤོབས་པའི་མཐུ་ཅང་མ་དམིགས་པ་ན།
བདག་ཅག་ གི་བསྟན་པའི་ཆེད་ དུ་ སེམས་ པའི་སྙིང་སྟོབས་ཀྱི་ཤུགས་དང་།
ཡུན་རིང་མོར་སྦྱངས་པའི་རིགས་པའི་སྣང་བའི་མེ་འོད་ཀྱིས། གང་ལོག་པའི་
ལམ་ལ་ཞུགས་པའི་ཡིད་ཅན་དེའི་བརྗོད་པ་དང་བསམ་པའི་རྟོག་གེའི་ཚིག་
འབྲུའི་ཚང་ཚིང་དག་སྐད་ཅིག་ལ་བསྲེགས་པར་བྱས་ཏེ། ཅི་གང་དཔེ་བདག་
གི་བདག་མེད་མཐའ་དབུས་བཏང་བའི་འཛིན་པའི་ཟུག་རྔུ་མ་ལུས་པའི་རྩེ་
བརྙིལ་བའི་ཡུལ་ཡུལ་ཅན་གང་གིས་ཀྱང་ངོ་བོས་སྟོང་པ་ཉིད་མཁའ་སྤྲིན་བྲལ་བ་
ལྟར་ལ་བདག་མེད་པར་རང་ཉམས་སྦྱོར་བའི་ཚུལ་ལ་ལྟ་བའི་མིང་དུ་བཏགས་
ཀྱིས་མིང་གི་ཡུལ་དུ་མ་བྱས་ཀྱིས། གང་སྒྱུ་མའི་རྒྱལ་སྲིད་ལ་ཐོབ་ཤོར་དུ་གཞག་
པའི་རང་ངོ་ལས་ཅི། ལྟ་བ་མེད་ལ་བལྟ་བའི་ཚུལ། ། ལྟར་མེད་ལྟ་བའི་རྒྱལ་པོ་
ཉིད། ། བལྟས་ཀྱང་མཐོང་བའི་ཡུལ་མིན་པའི། ། མ་མཐོང་བལྟ་བ་མཐོང་
བའི་མཆོག ། གང་ཁྱོད་ཀྱིས་བསྒྲུབས་པའི་བརྟག་ཅིང་རང་དབང་ཅན་གྱི་
ཡུལ་འཛིན་དེ་ནི་ལྟ་བའི་བྱེད་པ་དམན་པ་ཅན་ཏེ། ཐོག་མ་མེད་པ་ནས་སྒྲོ་
འདོགས་ལ་གོམས་པའི་བག་ཆགས་ཀྱི་ཞེན་བློས་བདག་ཏུ་འཛིན་པའི་གཟེབ་ཏུ་
རང་བློ་འཆིང་བར་ཟད་དོ། ། གང་ཡང་འཛིན་པའི་ཡུལ་འཆང་བ། ། ཡོད་
དང་མེད་པའི་ཆས་བསྡུས་ཅན། ། རྟག་དང་ཆད་པའི་མཐའ་འཛིན་པས། །
མཐའ་དང་བྲལ་བ་ག་ལ་ཡིན། ། ཅི་བདག་ཅག་བག་ཆགས་ཀྱི་གནས་ཕལ་པའི་



པཎྜི་ཏ་འབར་བའི་གཙོ་བོའི་རྟོགས་བརྗོད།
429
དྲི་མ་སྤྱོང་བའི་དག་པ་ལྷའི་ཞིང་སྤྱོང་ཟབ་པ་དང་རྒྱ་ཆེ་བའི་ཐབས་མཁས་པ་
རང་བཞིན་སྐྱེ་བ་མེད་པའི་དབྱིངས་ལས་མདངས་འགག་པར་མི་སྤྱོད་པའི་རྟེན་
ཅིང་འབྲེལ་པ་འབྱུང་བ་ཅན་གྱི་ལམ་ལ་ངང་གིས་འཇོགས་པ་འདི་ལ་སྒོམ་པར་
བཞག་གི བློའི་མཚན་མའི་བཟོས་སྦྱར་ནས་ནི་སྒོམ་པའི་གནས་མེད་དོ། །
གང་ཡང་ ཤེལ་ལ་ གཟུགས་བརྙན་ཙམ། ། གསལ་བར་སྣང་ཡང་བྱེད་རྒྱུ་
སྤངས། ། རྟེན་འབྲེལ་ཚོགས་པའི་རང་སྣང་སྟེ།. ། སྨྲ་བརྗོད་ཡུལ་ལས་འདས་
པའོ། ། དེས་ན་ཁྱོད་དག་ངོ་བོ་ཉིད་ཀྱིས་གྲུབ་པའི་ལྷ་ཡིན་ན། བསྒོམ་བྱེད་ཀྱི་
བློས་འབད་ནས་སྙེམས་པར་ཅི་སྟེ་བྱ། གསེར་གྱི་གླིང་བྱེ་མ་ཡང་རིན་པོ་ཆེར་
སྣང་མོད། དེས་ཡུལ་གཞན་དུ་འཁྱམས་པའི་དབུལ་བ་ཇི་ལྟར་འདོར་བར་ནུས་
སེམས་ཤིག མ་དག་ལམ་སྣང་བསྒོམ་བྱས་པས། ། དག་པའི་རང་སྣང་ཇི་ལྟར་
ཤེས། ། རྟོག་པས་རྟོག་པར་སྒྲོ་འདོགས་པ། ། དངོས་སུ་གླང་ཆེན་ཁྲུས་འདྲར་
འགྱུར། ། གཞན་ཡང་ཁོ་ཅག་དག་ཕྱི་ཡོངས་བསྡམས་འདུལ་བའི་ཚུལ་ལྷུར་
ལེན་བཞིན་དུ་ཡང་ནང་གསང་བ་ཟབ་མོའི་ཀུན་སྤྱོད་ལ་མི་བསྐྲག་མི་ཞུམ་ཀུན་
ཏུ་ཡང་བསྐྲག་པར་མི་འཛིན་པར། ནད་ཀྱི་གཉེན་པོ་སྨན་བཞིན་དུ་རྒྱུ་མི་
འགོག་ལ། སྨན་གྱིས་ནད་གཞོམ་པ་བཞིན་དུ་ཁ་ཟས་ཀྱིས་ལུས་འཚེ་བ་ལྟར།
ཟས་ཀྱི་རྙེད་པ་དག་པས་འཚེ་བ་ལ་ཀླན་ཀ་ཅི། ནད་འཇོམས་སྨན་བཟང་ཉུང་
ངུ་ལྟར། ། དམ་རྫས་བསྟེན་ཚུལ་དཔེ་དེ་བཞིན། ། ལུས་འཚོ་ནད་འཚོ་ཁ་ཟས་
ལྟར། ། དག་པའི་དུས་རུང་ཟས་ཀྱི་མཆོག ། ཅི་མ་དག་དང་དག་པ་ཁྱེད་རོ་
མཉམ་པར་སེམས་པ་འདི་ཡང་བསམ་ངོའི་བརྗོད་ངོ་གང་ཞིག་ཡིན། དག་པ་
དངམ་དག་པའི་ཡུལ་ལ་ཆ་མི་རག་པར་ཁ་ཟས་ལ་སྤྱོད་པ་མཆོག་ཅེ་ན། ཁྱི་



430_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་ཀྱི་རྣམ་ཐར།
ཕག་ཀྱང་བསྔགས་པར་འོས་ལ། འོན་ཀྱང་བློས་དེ་ལྟར་དུ་སྤྱོད་ན་ནི་ལོག་ཤེས་
ཉིད་དོ། ། བདུད་རྩི་ལ་ཕྱི་ས་དང་། ཕྱི་ས་ལ་བདུད་རྩིར་སེམས་བཞིན་དུ་
ལོངས་སྤྱོད་པས་སོ། ། ཟས་ལ་ཆས་དགས་མི་བྱ་བར། ། ཞེན་དང་སྡང་བ་
རྣམ་སྤངས་པས། ། ཡུལ་གྱི་བསོད་སྙོམས་དོན་ཡོད་སྤྱོད། ། འདི་དེ་ལྷ་བཅས་
མཆོད་པའི་ཞིང་། ། ཞེས་སྨྲས་པའི་དབང་གིས་ཕྱིར་རྒོལ་དེའི་སྤོབས་པའི་
སྟོབས་ཉམས་ཏེ་ངོ་ཞུམ་བཞིན་དུ་རང་གནས་ག་ལ་བ་དེར་དོང་ངོ༌། དེ་ཚེ་སྙན་
པའི་གྲགས་པའི་རྔ། ཁོར་ཡུག་རི་བོའི་ཁོངས་ལས་བརྒལ། ། སངས་རྒྱས་
བསྟན་ལ་རྗེས་ཆགས་རྣམས། ། འཛུམ་དཀར་འོད་ཀྱིས་གསལ་བར་བྱས། །
དེར་ཚུལ་དེ་ཉིད་ཕྱི་རོལ་པ་དག་གིས་བློའི་ཡུལ་དུ་ལྕི་བའི་ཁུར་དུ་གྱུར་པ་ལས།
སངས་རྒྱས་ཀྱི་རིང་ལུགས་མ་ལུས་པ་ལ་ངན་བྱེད་ཀྱི་འཁོར་ལོའི་ལས་མུ་སྟེགས་
བྱེད་དག་གིས་བསྒྲུབ་པས། པཎྜི་ཏ་འབར་བའི་གཙོ་བོ་ཉིད་ཐོག་མར་ངན་དུ་
སྦྱོར་བའི་མཐུས་སྲོག་ཀུན་ཏུ་གཏོང་བའི་ཚོར་བ་ནི་ནད་ཀྱིས་བདག་གིར་གཙེས་
པའི་ཚེ། རང་གི་ཡིད་དམ་གྱི་ལྷ་སྒྲོལ་མ་ཉིད་བུ་མོ་གཞོན་ནུ་རྒྱན་སྤངས་པའི་
ཤིང་ལོའི་གོས་ཅན་ཞིག་གི་རྣམ་པར་བྱོན་ནས། ཁྱོད་འདི་ནས་ཡུལ་ཨུ་རུ་བི་
ཤར་རྗེའུ་རིས་སུ་སྐྱེ་བ་ཡོངས་སུ་འཛིན་པའི་དུས་སུ་བབ་པར་རིག་པར་གྱིས་
ཞེས་བཀའི་གནང་བ་སྤྱིན་ནས་མི་སྣང་བར་གྱུར་ཏེ། དེར་པཎྜི་ཏ་དེའི་ཡིད་ལ་
ཤར་བའི་ཀུན་རྟོག་དག་འདིར་ཚིག་བཅད་དུ་བརྗོད་ན། ཀླུ་སྒྲུབ་དཔལ་གྱི་རོ་
བོར་གཤེགས། ། ཨཱརྱ་དེ་ཝ་དབྱིངས་སུ་བཞུད། ། ཤཀྱ་བཤེས་གཉེན་ཞི་བར་
གཟིམས། ། ནཱ་ག་བོ་དྷི་ས་མཐར་བྱོན། ། ཀླུ་སྒྲུབ་སློབ་བཅས་སྤྲིན་བཞིན་
དེངས། ། སངས་རྒྱས་བསྟན་པའི་ཉི་འོད་ཡལ། ། མུ་སྟེགས་ངན་པའི་མུན་



པཎྜི་ཏ་འབར་བའི་གཙོ་བོའི་རྟོགས་བརྗོད།
431
པས་ཁྱབ། ། ཀྱི་ཧུ་འགྲོ་བའི་མིག་བུ་བྲལ། ། དེ་ལྟ་བུའི་ཡིད་འབྱུང་བའི་
དབང་གིས་མིག་ཆུ་གཡོ་བཞིན་དུ་པཎྜི་ཏ་འབར་བའི་གཙོ་བོ་ཉིད་ཉིང་མཚམས་
ཡོངས་སུ་སྦྱར་ཏེ་དེར་འདུས་པའི་པཎྜི་ཏ་དེ་དག་ཀྱང་སོ་སོ་ནས། ཀྱེ་མ་སྨྲ་བའི་
ཁྱུ་མཆོག་མཁས་པའི་ཕུལ། ། པཎྜི་ཏ་འབར་བའི་གཙོ་བོ་དེ་ཡང་འདི་ལྟར་མི་
རྟག་པའི་སྣང་བ་འཛིན་པར་གྱུར་ཏེ། གང་མཁན་པོས་ལེགས་པར་བསྩལ་བའི་
ངུར་སྨྲིག་གི་ཆོས་གོས་རྣམ་པ་གསུམ་པོ་ཡང་བདག་པོས་ཡོངས་སུ་གཟུང་བའི་
རྫས་གྱི་ནར་སྤྱོད། མིག་སྨན་མདོག་ཅན་གྱི་སློང་སྣོད་ཡང་བསོད་སྙོམས་ཀྱི་
རྙེད་པ་མི་ལེན་པར་ས་རྡོ་དང་འདྲ་བར་བེམ་པོར་གནས། རིག་གནས་དང་
རྒྱལ་བའི་བཀའི་གླེགས་བམ་འདི་དག་ཀྱང་གང་གི་ལག་པའི་འཁྱུད་པས་བཏང་
བའི་གཙུག་ལག་ཁང་གི་དགོས་ཀྱི་མཆོད་ཡུལ་ལྟར་ཕྱག་གི་གནས་ཙམ་དུ་ཟད།
དེ་ལས་གཞན་པའི་དགེ་སློང་གི་ཡོ་བྱད་རིལ་བ་སྤྱི་བླུགས་དང་། གདིང་བ་དང་།
མཁར་སིལ་དང་། སྐྲ་ཟེད་དང་། ཁབ་རལ་དང་། མཆིལ་ལྷམ་དང་། རྩིའི་
དྲ་བ་བར་བུར་གྱི་སྣོད་དང་། དཔུས་མཁྱུད་དང་། ལྕེ་བཞར་དང་། སོ་ཤིང་
དང༌། སྤུ་གྲི་དང་། གཞན་ཡང་པཎྜི་ཏའི་ལོངས་སྤྱོད་དུ་འཛིན་པའི་ཤིང་ཤུན་
གྱི་ལོ་མ་དང་། སྣག་ཚའི་བུམ་པ། སྐྱུག་མའི་ཕོན། གྷཎྜི་དང་། ཁ་ཊི་ཀ་
དང་། པཎ་ཞྭ་སྐུད་པའི་ཚིམ་བུ་ཡོངས་སུ་དཀྲིས་པ་དག་ཅིག འདི་ན་འབར་
བའི་གཙོ་བོའི་མིང་རེ་རེ་ལ་ལེན་པ་ཅན་གྱི་ཡིད་སློང་བར་བྱེད་པ་ཞིག་གོ་ཞེས།
གྲོགས་ཚངས་པ་མཚུངས་པར་སྤྱོད་པས་ཡོངས་སུ་བཏང་བའི་དངོས་པོ་སྐྱེ་བའི་
དབང་ལས་ངོ་གནག་ཏེ་ངུད་མོ་སྒྲ་བཅོམ་ཆུང་ངུས་བགྱིད་བཞིན་དུ། པཎྜི་ཏ་
དེའི་ལུས་རྣམ་ཤེས་དང་བྲལ་བའི་ཁུར་ལྡིང་ཁང་ལ་བཀོད་ནས་གཙུག་ལག་ཁང་



432_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
དེ་ལས་ཧ་ཅང་ཡང་མི་རིང་བའི་དུར་ཁྲོད་ཆེན་པོ་བསིལ་བའི་ཚལ་དུ་ཁྱེར་ནས་
བུད་ཤིང་སྐམ་པོའི་ཁྲིར་བཞག་ཏེ་ཙན་དན་གྱི་ཤིང་མང་པོས་གཅེར་ནས་མེ་འོད་
འབར་བའི་ཞུན་གྱིས་ཡུད་ཙམ་ལ་སྦྱངས་ཏེ་རུས་པའི་དུམ་བུ་ཁ་བ་དང་དུང་
ལྟར་དཀར་བ་དག་ཡོངས་སུ་བསྡུས་ནས། སླད་ནས་ཤྲཱིནཱ་ལེནྡྲའི་གཙུག་ལག་
ཁང་ཆེན་པོར་སོང་སྟེ། དགེ་འདུན་དག་གཎྜིའི་སྒྲས་བོས་ནས་པཎྜི་ཏའི་ཡོ་
བྱད་དང་རུས་པའི་ཚོགས་ལྷན་དུ་སྦྱིན་ནོ། ། དེའི་ཚེ་དེར་འདུས་པ་རྣམས་ཕན་
ཚུན་སྨྲ་བ་སྦངས་ཏེ་ཡིད་ཁོང་དུ་ཆུད་ནས་འཁོད་དེ། དེ་དག་གི་ནང་ནས་ཞལ་
ཏ་དགེ་བའི་བློ་ཞེས་བྱ་བས་ཡིད་ངེས་པར་འབྱུང་བའི་ཚིག་འདི་དག་འདུས་པའི་
དབུས་དེར་བརྗོད་པ་ནི། ཀྱེ་མ་ཨུ་དུམ་མེ་ཏོག་འདྲའི། ། དཀོན་ནོར་འབར་
བའི་གཙོ་བོ་གང་། ། མིང་གི་ལྷག་མ་ཙམ་བཞག་ནས། ། སྐྱེས་བུ་མཆོག་དེ་
གང་དུ་སོང་། ། ལི་ཁྲིའི་མདངས་འཕྲོག་ཆོས་གོས་དང་། ། བྱ་རོག་མིག་
འདྲའི་ལྷུང་བཟེད་དང་། ། གླེགས་བམ་ཚོགས་ཆེན་འདི་བཏང་ནས། ། མྱུར་
བར་གང་དུ་རིང་བཞིན་བྱོན། ། ཡང་དེའི་ཚེ་པཎྜི་ཏ་དེའི་གྲོགས་ཚངས་པ་
མཚུངས་པར་སྤྱོད་པ་གཞན་དག་ཀྱང་། སྐྱེས་བུ་མཆོག་དེ་དང་བྲལ་བས་ཡིད་
སྐྱོ་བའི་ཚེར་མས་སྙིང་ཕུག་སྟེ། གྲོགས་དེའི་ཡོན་ཏན་ཁྱད་པར་གྱིས་ཡིད་
དྲངས་པའི་དབང་ལས་ཡིད་ཀློང་བའི་སྨྲེ་སྔགས་འབྱིན་པ་ཡང་། ཡོན་ཏན་
རྒྱན་ཕྲེང་བགྲང་ཡས་ནི། ། མཐོ་དཀའ་ཐོས་དཀའ་བརྗོད་དཀའི་ངག །
གང་གིས་མགྲིན་པའི་མགུལ་འཆང་བའི། ། སྨྲ་བའི་དབང་ཕྱུག་ལྷག་པར་
དྲན། ། དཀའ་ཐུབ་གྱིས་མཛེས་སོར་མོའི་ཁྱོན། ། ཨུཏྤལ་འདབ་ལྟར་རབ་
ཕྲད་དེ། ། བག་ཡོད་རླུང་གིས་དལ་བསྐྱོད་ནས། ། མཁས་པ་སེ་གོལ་སྒྲ་བརྒྱ་



པཎྜི་ཏ་འབར་བའི་གཙོ་བོའི་རྟོགས་བརྗོད།
433
པ། ། དྲི་ཟའི་པི་ཝཾ་སྐྱེངས་འདྲའི་གསུངས། ། དག་གསལ་སྨྲ་བའི་ཆོས་ཀྱི་
གཏམ། ། ཀ་ལ་པིང་ཀའི་སྒྲས་ལྷག་པའི། ། ཆོས་སྨྲ་དེ་ནི་དེ་རིང་སྟོར། །།
ཅེས་བརྗོད་ཅིང་རུས་པའི་ཕྲེང་བ་དག་ཅིག་ལས་གཞན་པའི་དགེ་སློང་
མཆོག་གི་ཡོ་བྱད་དེ་ཡང་དགེ་སློང་གི་དགེ་འདུན་ལ་སྦྱིན་ནས། རུས་པའི་ལྷག་
ཁ་བའི་རྡུལ་ཆགས་པ་འདྲ་བ་དེ་ཡང་གངྒའི་ཆུ་བོ་ཆེན་པོའི་འབབ་ངོགས་སུ་ .
ལེགས་པར་དོར་བར་བྱས་སོ། ། དེ་ལྟར་མིང་ཙམ་རྗེས་བཞག་ན། ། མི་རྟག་
འགྱུར་བའི་ཆོས་ཅན་དེ། ། ད་ལྟ་དྲན་ཡང་རབ་སྐྱོ་སྟེ། ། མ་ཆགས་ཏིང་
འཛིན་ལྷུག་པར་སྐྱེ། ། དེ་ལྟར་ན་པཎྜི་ཏ་འབར་བའི་གཙོ་བོར་སྐྱེ་བ་ཡོངས་སུ་
གཟུང་བའི་ཡལ་འདབ་སྟེ་བརྗོད་པའི་སྒོ་དང་པོའོ། ། མངྒ་ལཾ།། །། །



434
༄༅ ། ། སློབ་དཔོན་ནག་པོ་སྤྱོད་པའི་
རྟོགས་པ་བརྗོད་པའི་ཡལ་འདབ།
༄༅། ། གང་ཡང་འདི་ན་དུས་གསུམ་གྱི་ཡུལ་ལ་ཆགས་ཐོགས་མི་མངའ་བའི་
སྤྱན་ཡངས་པའི་འཇུག་པ་དམ་པ་ནི། སངས་རྒྱས་བཅོམ་ལྡན་འདས་ཉིད་ལས་
འགའ་ཡང་གཞན་དུ་མེད་དོ་ཞེས་དེ་བཞིན་གཤེགས་པའི་ཡོན་ཏན་ལ་སེམས་
རབ་ཏུ་དད་པར་བྱའོ། ། དེ་ཡང་འདི་སྐད་ཅེས་ཐོས་ཏེ། རྒྱལ་བས་དུས་ཀྱི་
འཁོར་ལོའི་རྒྱུད་ཕྱི་མ་དང་། མགོན་པོ་མངོན་པར་འབྱུང་བའི་རྒྱུད་ལ་སོགས་
པར་ལན་གཅིག་ལན་གཉིས་མ་ཡིན་པར། ཁ་ཊཾ་ཅང་ཏི་ཆང་སྣོད་འཛིན་པ་
ནག་པོའི་མིང་ཅན་རྣལ་འབྱོར་འབྱུང་ཞེས་དང་། སྡེ་ཚན་དང་པོ་གསལ་བྱེད་
དང་པོས་རྒྱན་སོགས་དང་། ཅུང་ཟད་ན་ལ་ཞོན་པ་ཅེས་ཀནྡྲ་པའི་མིང་མ་
འདྲེས་པར་ལུང་བསྟན་པའི་རྣལ་འབྱོར་གྱི་དབང་ཕྱུག་འདི་ནི་ནག་པོ་པའི་མིང་
འཛིན་པ། ཤར་ཕྱོགས་ཀཎ་ས་བི་རུ་པའི་ཞལ་གྱི་བདུད་རྩི་གྲུབ་པའི་ས་བརྙེས་
པ་དེ་ཉིད་དང་གྲུབ་པའི་དབང་ཕྱུག་འདི་ཉིད་ཀྱིས་ཀྱང་བསྟེན་པའི་བླ་མར་གྱུར་
པ་ལྷ་དབང་ཕྱུག་གི་དངོས་ཀྱི་སློབ་མ་སྐུ་ལུས་ཤེལ་ལྟར་དྭངས་ཤིང་། ནམ་
མཁའ་ལ་རྫུ་འཕྲུལ་གྱིས་བསྐྱོད་པར་ནུས་པ། ནག་པོ་ཨུ་ཙི་ཊ་འཆི་བ་མེད་པ་



435
སློབ་དཔོན་ནག་པོ་སྤྱོད་པའི་རྟོགས་བརྗོད། །
དང་། ནག་པོ་ཀ་ལ་ཀམྤ། ནག་པོ་དམ་ཚིག་རྡོ་རྗེ། ནག་པོ་ཤནྟ་བྷ་ཏྲ་བྲམ་ཟེ་
ནག་པོ། དུར་ཁྲོད་ནག་པོ་སྟེ། འཕགས་པའི་ཡུལ་དུ་ཡོངས་སུ་གྲགས་པའི་
གྲུབ་ཐོབ་རྣལ་འབྱོར་གྱི་དབང་ཕྱུག་དེ་དག་དང་། དེ་དག་ལས་གཞན་བ་ལཾ་ཨཱ་
ཙརྱ་ལ་བོད་རྣམས་ནག་པོ་སྤྱོད་ཆུང་བ་ཞེས་མིང་དུ་འདོགས་ཀྱང་རྒྱ་གར་དུ་ནི་
གཏམ་དུ་མ་གྲགས་ལ། དེ་ལྟར་ནག་པོའི་མིང་ཆ་འཛིན་པའི། གྲུབ་ཆེན་སོ་སོ་
བདེ་དག་ལ་བཱིརྦ་པའི་སློབ་མ་ཤར་ཕྱོགས་ནག་པོ་པ་གཞུང་གི་ཡི་གེ་རྣམས་ན་
སློབ་དཔོན་ཉིད་དང་རྟོགས་པ་མཉམ་པར་བྱིན་གྱིས་བརླབས་ཅེས་འབྱུང་བ་
ལྟར་གྱི་ས་དྲུག་གི་དཔལ་བརྙེས་པར་གྲུབ་ལ་རྗེ་བཙུན་གྲགས་པས། ནག་པོ་པ།
ཌ་མ་རུ་བ། ཨ་ཝ་དྷུ་ཏི་བ་གསུམ་གྱིས་ས་དང་པོ་གཉིས་པ་གསུམ་པའི་བར་
ཞེས་གསུང་པས། ས་ཐོབ་ཀྱི་འཕགས་པར་ངེས་ལ། ནག་པོ་ཨུ་ཙི་ཊ་འཆི་བ་
མེད་པ་ནི་ཐུན་མོང་གི་དངོས་གྲུབ་བརྙེས་པའི་རྣལ་འབྱོར་གྱི་དབང་ཕྱུག་ཉིད་
ཡིན་ལ། གཞན་གྲུབ་ཆེན་ཀ་ལ་ཀལྤ་སོགས་ཀྱང་རང་རང་གི་རྣམ་ཐར་ལས་
འབྱུང་བ་ལྟར། གྲུབ་པའི་འཁོར་ལོས་བསྒྱུར་བ་ཤ་སྟག་ཡིན་མོད། གང་རྒྱལ་
བས་ལུང་བསྟན་པའི་སྐྱེས་བུ་མཆོག་འདི་ནི་གཞན་གྱི་ངོར་སྐུ་ལུས་དེའི་ཕྱི་མ་
སྲིད་པ་བར་མ་དོར་ ཕྱག་ རྒྱ་ཆེན་པོའི་ དངོས་གྲུབ་མངོན་ དུ་མཛད་ནས།
མཐའ་ཡས་པའི་ཞིང་ནས་མཐའ་ཡས་སེམས་ཅན་ལ་གང་ལ་གང་འདུལ་གྱི་འགྲོ་
བའི་དོན་མཛད་པར་གོར་མ་ཆགས་པ་སྟེ། དེ་ལས་གཞན་རྣམ་པའི་ཡུལ་དུ་
གྲུབ་ཆེན་འདིས་སྐུ་འདིར་གྲུབ་པའི་ས་མ་བརྙེས་པའི་ཚུལ་གྱིས་སླད་མ་སྲིད་པ་
བར་དོར་ཟུང་འཇུག་མི་སློབ་པའི་གོ་འཕང་མངོན་དུ་མཛད་པར་ཞལ་གྱིས་
མཆེས་པའི་ཚུལ། ཡབ་ཧེ་རུ་ཀས་ཞིང་རྨོད་པའི་ཐོང་མཁན་དང་། ཀློག་



436 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཁན་དང་། མི་སྔོན་པོ་དུར་ཁྲོད་ཆས་ཅན་སོགས་སུ་སྤྲུལ་ནས་རྗེས་སུ་འཛིན་
པའི་ཚུལ་དང་། ཡུམ་རྡོ་རྗེ་ཕག་མོས་མཛེ་མོ་དང་། བུ་མོ་གཞོན་ནུ་མའི་ཚུལ་
གྱིས་རྗེས་སུ་འཛིན་པའི་སྒོ་དག་ལས་དངོས་གྲུབ་ཀྱི་གནས་འཇོལ་བ་ལྟར་བསྟན་
པཡང་དེ་དག་རེ་རེའི་ཉེ་བར་ལེན་པའི་དབང་ལས་འཇའ་ལུས་ཀྱི་མཁའ་སྤྱོད་
མངོན་སུམ་དུ་མཛད་པ་ན། གཞུང་དྲུག་ལ་སོགས་པའི་མ་འོངས་པའི་སེམས་
ཅན་གྱི་དོན་ལ་དོན་དུ་མི་འགྱུར་བ་ལ་དགོངས་པའི་དབང་གིས་དེ་ལྟར་ཚུལ་
རྗེས་སུ་བསྟན་ལ། གཞན་དུ་ནག་པོ་ཞབས་ཉིད་ཀྱི་རྗེས་སུ་གཟུང་བའི་སློབ་
མའི་ཐུ་བོ་དྲུག་གིས་ཀྱང་ལུས་ཀྱི་དངོས་པོ་དེ་ཉིད་ཀྱི་མཆོག་གི་དངོས་གྲུབ་ཐོབ་
པར་མངོན་སུམ་དུ་གྲུབ་པའི་ ཕྱིར་རོ། ། དེས་ན་འཕགས་མ་ལས། ལུང་
བསྟན་མ་ཐོབ་བྱང་ཆུབ་སེམས་དཔའ་གང་དག་གིས། ། ལུང་བསྟན་ཐོབ་ལ་
སེམས་ཁྲོས་རྩོད་པ་རྩོམ་བྱེད་ན། ། ཐ་བ་སྐྱོན་ལྡན་སེམས་ཀྱི་སྐད་ཅིག་ཇི་རྙེད་
པ། ། དེ་ཉིད་བསྐལ་བར་གཞིགས་ནས་གོ་ཆ་གོ་བགོས་སོ། ། ཞེས་པའི་ངེས་
གནས་ལ་རྗེས་སུ་རིགས་པར་བྱའོ ། གཞན་སྣང་སེམས་ཀྱི་རང་བབས་ནི། །
ཤེལ་ལ་ཚོན་བཞིན་སོ་སོར་སྣང་། ། རང་སྣང་དག་པ་དེ་བཞིན་ཉིད། ། མི་
འགྱུར་ཀུན་ཁྱབ་ནམ་མཁའི་དངོས། ། དེ་ལྟར་བརྗོད་པའི་ཚུལ་ལས་འོངས་
པའི་ནག་པོ་ཞབས་བརྟུལ་ཞུགས་གྲུབ་པའི་རྣལ་འབྱོར་དབང་ཕྱུག་གང་གིས་
གང་དུ་སྐྱེ་བ་ཡོངས་སུ་གཟུང་བའི་གནས་ནི་འཕགས་པའི་ཡུལ་ཨེ་ཊི་བི་ཤ་ཞེས་
བྱ་བ༔ མཐའ་གྲུ་ཡངས་པ། མེ་ཏོག་གི་གུར་ཁང་ཁ་དོག་སྣ་ཚོགས་པས་སའི་
ཁྱོན་མ་ལུས་བཀྲམ་པ་བཞིན་མཛེས་པར་བྱས་པ། ལྗོན་ཤིང་གི་ཕྲེང་བ་དང་།
ནགས་ཚལ་གྱི་དྲ་བས་ཁོར་ཡུག་མ་ལུས་པ་ཁྱབ་པ། འདབ་ཆགས་ཀྱི་ཚོགས་ནི་



སློབ་དཔོན་ནག་པོ་སྤྱོད་པའི་རྟོགས་བརྗོད། །
437
འདི་ལྟ་སྟེ། རྨ་བྱ་དང་། ས་ར་ས་དང་། ངང་པ་དང་། ཙ་ཀོ་ར་དང་།
གཞན་ཡང་ཇི་སྙེད་པའི་བྱའི་རྣམ་པ་མཐའ་ཡས་པ་སྤུའི་ལང་ཚ་ཕན་ཚུན་མ་
འདྲེས་པའི་ཁྱུ་སོ་སོ་ནས་བག་ཕེབས་བདེ་བར་རྒྱུ་བ། རི་དྭགས་རྣམ་པ་དུ་མ་
ཡང་བག་ཡངས་ཀྱི་བདེ་བས་ཡིད་ཚིམ་པར་གནས་པའི་དབུས་ན་ཁང་བཟང་
མཐོན་པོ་བག་གམ་གསུམ་བརྩེགས་དྲིལ་བུ་གཡེར་ཁའི་དྲ་བས་ཁེབས་པ་དག་
གཅིག་གི་ནང་དུ་རྗེའུའི་རིགས་སྐྱེ་བ་ཡོངས་སུ་གཞེས་ལ། དེང་སང་ཛོ་གི་
རྣམས་མཚན་ཟུར་ཆག་ཏུ་ཀ་ནི་ཀ་པ་ཞེས་སྨྲ་ཞིང་། ཡུལ་བི་དྱ་ན་ག་ར་དང་།
རིགས་བྲམ་ཟེ་ཡིན་ཞེས་མགྲིན་གཅིག་ཏུ་སྨྲ་ཡང་། མགོན་པོ་མངོན་པར་
འབྱུང་བར། ཡུལ་ཨོ་ཊི་བི་ཤར་སངས་རྒྱས་ཀྱི་དངོས་སུ་གསུངས་པས་ཡིད་
བརྟན་མ་དམིགས་ལ། སྐུ་གཞོན་ནུའི་སྐབས་བ་ལང་ཚོ་བ་ལ་ནགས་སེབ་ལ་
བྱོན་པས་ནགས་ཚལ་གྱི་དབུས་ན་ལཱ་བ་ནག་པོའི་ན་བཟའ་གྱོན་པའི་རྣལ་འབྱོར་
མ་སྐྲའི་ཚོགས་ཀྱིས་བསྟོད་ཁེབས་པ་ཞིག་དང་མཇལ་བ་ན། རྣལ་འབྱོར་མ་
དེའི་གསུང་གིས། ཁྱོད་ནི་རྒྱལ་བས་ལུང་བསྟན་པའི། ། སྐྱེས་བུ་མཆོག་དེར་
ཐེ་ཚོམ་མེད། ། ཁོ་མོ་ལཀྵེ་ཆེན་མོར་གྲགས། ། བདག་གི་དུས་འདིར་བྱིན་གྱིས་
བརླབས། ། ཞེས་གསུང་བཞིན་དགྱེས་པ་རྡོ་རྗེའི་དབང་ལེགས་པར་བསྐུར་
ནས། དེའི་གདམས་པ་དང་རྗེས་སུ་གདམས་པའི་ཚོགས་ཀྱང་བསྩལ་ཏེ། འདི་
སློབ་དཔོན་མཚོ་སྐྱེས་ལུགས་ཀྱི་དགྱེས་པ་རྡོ་རྗེ་ཡིན་པར་བརྒྱུད་པ་ལས་རྟོགས་ལ་
རྣལ་འབྱོར་མ་དེ་ནི་རྒྱལ་པོ་མིནྡྲ་བྷཱུ་ཏིའི་ལྕམ་དུ་གྱུར་པའི་རྣལ་འབྱོར་གྱི་དབང་
ཕྱུག་མ་དཔལ་མོ་མཛད་དེ། ད་ལྟ་ནི་ལྕམ་ལེགས་སྨིན་ཀ་ར་ཞེས་རྒྱ་བོད་ཡོངས་
སུ་གྲགས་སོ། ། དེ་ནས་ནག་པོ་ཞབས་ཉིད་ནར་སོན་ནས། ཡུལ་གྱི་བྲམ་ཟེ་



438
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དང་རྒྱལ་པོ་ལ་སོགས་པ་དུ་མས་ཡོངས་སུ་བསྔགས་པའི་མེ་ཏོག་གི་ཕྲེང་བས་
མངོན་པར་མཆོད་པའི་པཎྜི་ཏ་སློབ་པའི་རྡོ་རྗེ་ཞེས་བྱ་བ་ཤེས་བྱ་རིག་པའི་
གནས་ལ་མངོན་པར་སྦྱངས་པའི་མཐུ་ཐོབ་པ་དེའི་ཞབས་ལ་བཏུད་དོ། དུས་
དེ་ཙམ་ན་རྒྱ་གར་གྱི་པཎྜི་ཏ་རྣམས་མཚར་གཏམ་དུ་བརྗོད་པ་ནི། མཁའ་ལ་ཉི་
ཟླ་རྣམ་ གཉིས་ཡོད། ། ས་ ལ་ གསལ་བ་རྣམ་ གཉིས་ཡོད། ། ཟེར་ཞིང༌
།
གསལ་བ་གཉིས་ནི་དཔལ་ལྡན་ཟླ་བ་གྲགས་པས་མཛད་པའི་དབུ་མ་ཚིགས་
གསལ་དང་། གསང་འདུས་སྒྲོན་གསལ་གཉིས་ཡིན་ལ། པཎྜི་ཏ་དེ་ཡང་ཟླ་བ་
གྲགས་པའི་དངོས་ཀྱི་སློབ་མར་བརྒྱུད་པ་ལས་འབྱུང་ཞིང་། དེར་འདུས་པའི་
གཞུང་ལུགས་རྒྱ་མཚོ་ལྟ་བུ་ལ་ཐོས་བསམ་མཐར་ཕྱིན་ནས། དགྱེས་པ་རྡོ་རྗེའི་
སྒོར་རྒྱུད་སྨིན་ཅིང་གྲོལ་བའི་སློབ་མ་ནི་གྲུབ་ཐོབ་ཀྱི་འཁོར་ལོས་བསྒྱུར་བ་དཔལ་
འཛིན་ཏེ་རྫུ་འཕྲུལ་གྱི་ལྷ་གནས་སུམ་ཅུ་རྩ་གསུམ་དུ་བྱོན་ནས་སྙིང་རྗེས་གཞན་
ཕྱིར་རང་གི་དབུ་བཅད་ནས་སྦྱིན་ཏེ། ནུས་པས་གཞན་མགོ་རང་ལ་སྦྱར་ནས་
མ་ཧེའི་མགོ་ཅན་གྱིས་ཆོས་གསུང་པར་ནུས་པ་དེ་ཉིད་ཡིན་ལ། གསང་བ་
འདུས་པའི་སྒོ་ནས་རྗེས་སུ་གཟུང་བ་ཡང་རྒྱལ་སྲས་ས་འདྲེས་པ་ཞེས་བྱ་བའི་
པཎྜི་ཏ་དེ་ཉིད་དོ། ། གཞན་ཡང་དུར་ཁྲོད་ནག་པོའི་རྒྱུད་ལས་འབྱུང་བའི་མ་
ཧཱ་ཀཱ་ལའི་གདམས་པ་རྣམས་བྲམ་ཟེ་མཆོག་སྲེད་ལ་སྦྱིན་ནས་བྷི་དན་གྱི་ཡུལ་དུ་
སྒྲུབ་པ་གྱིས་ཤིག་པར་ལུང་བསྟན་ཞིང་དེ་ནས་ནུབ་ཕྱོགས་ཨོ་རྒྱན་ཡུལ་ན་ཀླུ་
ལས་གྱུར་པའི་དཔའ་བོ་དང་རྣལ་འབྱོར་མ་དུ་མ་བཞུགས་ཞེས་པའི་སྙན་པས་
ཡིད་དབང་ཡོངས་སུ་དྲངས་ཏེ། བྱང་ཆུབ་ཀྱི་སྙིང་པོ་རྡོ་རྗེ་གདན་ལས་བྱང་གི་
ཕྱོགས་སུ་ལམ་བཏོད་དེ་ཕྱིན་པ་ན། སྔར་བྱིས་པའི་དུས་སུ་རྗེས་སུ་གཟུང་བའི་



སློབ་དཔོན་ནག་པོ་སྤྱོད་པའི་རྟོགས་བརྗོད།
439
ལཀྵི་མའི་རྣལ་འབྱོར་མ་དེ་དང་མཇལ་ཏེ། ཅི་ཁྱོད་གར་འགྲོ་ལ་སུ་ཞིག་གི་རྙེད་
པ་འཚོལ་བར་སེམས། ཞེས་གསུངས་པ་ན། བདག་ཨོ་རྒྱན་གྱི་ཡུལ་ཀླུ་ལས་
གྱུར་བའི་དཔའ་བོ་དང་དཔའ་མོ་དུ་མ་དག་ལས་འདུས་པའི་རྒྱུད་ཀྱི་རྒྱལ་པོར་
རབ་ཏུ་འཚོལ་བར་མོས་རྩེ་བརྗོད་པས། རྣལ་འབྱོར་དབང་མོ་དེའི་གསུང་ལས།
རྒྱུད་ཀྱི་མཐའ་ཐུགས་འདུས་པ་ཞེས། ། ཡོངས་སུ་གྲགས་ཀྱང་གསང་བའི་
མཛོད། ། མ་རྒྱུད་བདེ་བའི་འཁོར་ལོའི་སྡོམ། ། མཁའ་འགྲོ་བྱེ་བས་བསྟན་
པའི་ལམ། ། དགྱེས་པ་རྡོ་རྗེ་དང་གསང་བ་འདུས་པ་སོགས་ཀྱི་ངེས་པའི་གསང་
ཆེན་གཞལ་དུ་མེད་པ་ཡང་སྦས་པ་འབྱུང་བའི་འཁོར་ལོ་སྡོམ་པ་ཞེས་བྱ་བའི་
རྒྱུད་ཀྱི་སྒོར་ཞུགས་ཞེས་བསྐུལ་བའི་དབང་ལས། ཨོ་རྒྱན་གྱི་ཡུལ་དེ་དང་ཧ་
ཅང་ཡང་མི་རིང་བ་ན། ཛ་ལནྡྷ་ར་ཞེས་བྱ་བའི་གནས་ཆེན་པོ་ཡོད་པ་དེ་ན།
གྲུབ་ཐོབ་ཡུལ་དེའི་མཚན་འཆང་བ་རྣལ་འབྱོར་གྱི་རང་ས་མངོན་སུམ་དུ་མཛད་
པ་གཅིག་ཡོད་ཅེས་ཐོས་ནས། དེའི་ཞབས་ཀྱི་པདྨོར་སོན་པ་ན། རྣལ་འབྱོར་
གྱི་དབང་ཕྱུག་ཛ་ལནྡྷ་ར་བ་དེ་ནི་རྣམ་པ་ཧ་གྲི་བའི་ཆ་བྱད་དུ་སྟོན་པ་ཤིན་ཏུ་མ་
སྤྲོས་པ་སྦས་པའི་བརྟུལ་ཞུགས་སྐྱོང་བར་མཛད་པ་ཅིག་སྣང་ངོ་། ། དེར་དེའི་
ཞབས་ལ་བཏུད་ནས་མ་རྒྱུད་འཁོར་ལོ་སྡོམ་པའི་དབང་གི་སྒོར་སྨིན་ཅིང་གྲོལ་
བར་མཛད་ནས་ལམ་དེ་ཉིད་ལ་རྣལ་འབྱོར་གྱི་བསྒོམས་པས་ཡོངས་སུ་བརྩོན་
པར་མཛད་པའི་དུས་ཤིག་ན། གྲུབ་ཐོབ་བླ་མ་དེའི་གསུང་གིས་ཁྱོད་ཨོ་རྒྱན་གྱི་
ཡུལ་དུ་སོང་ལ། དེའི་ཡུལ་ན་མཁའ་འགྲོ་མ་བྱེ་བ་ཕྲག་ཁྲིག་གནས་པས་དེ་དག་
གང་དང་ཡང་མི་མཐུན་པའི་རྣམ་པར་སྟོན་པ་ཞིག་ཡོད་པ་དེ་ལ་ངས་བཏང་བ་
ཡིན་པས་རྒྱན་དྲུག་འདི་ལ་བྱིན་གྱིས་རློབས་པར་མཛོད་ཅེས་སྨྲོས་ལ། མ་རྡོ་རྗེ་



440_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཁའ་འགྲོའི་དབང་མོ་དེས་གང་ལ་རྒྱ་བཏབ་པའི་སེ་ཆིངས་ཅུང་ཟད་ཀྱང་མ་
ཞིག་པར་སླར་འདིར་ཁྱེར་བ་ཡོང་བ་གྱིས་ཤིག་ཅེས་བཀས་རྗེས་སུ་བསྐུལ་ཏེ།
དེར་བླ་མའི་བཀའ་བཞིན་དུ་རུས་པའི་རྒྱན་དྲུག་ཡང་བསྣམས། ལམ་གྱི་ཆས་
སུ་དགོས་པའི་ཉེ་མཁོའི་རྫས་ཕྲ་མོ་ཡང་བཟུང་ནས། སྤྱི་གཙུག་ཛ་ལནྡྷ་རའི་
དགོན་པའི་གནས་དེ་ཉིད་ནས་རིམ་གྱིས་ཨོ་རྒྱན་གྱི་ཡུལ་ག་ལ་བ་དེར་སོང་བ་
ལས་རེ་ཞིག་ན། ཨོ་རྒྱན་གྱི་སྒོར་གྱུར་པའི་མཁའ་འགྲོ་མ་མང་པོའི་ཡུལ་ལྗོངས་
གང་དག་ཏུ་སོན་པ་ལས། དེར་གནས་པའི་ལས་ཀྱི་མཁའ་འགྲོ་མ་དེ་རྣམས་
ཀྱིས་གནོད་པའི་ཚུལ་མ་བསྟན་པར་བཟའ་བ་དང་ཤིང་འབྲས་ལ་སོགས་པའི་
རྙེད་པའི་སྦྱིན་པས་ཡིད་མགུ་བ་བསྐྱེད་པར་བྱས་ཏེ། སླར་ཡང་ཕྱིན་པ་ན་ཨོ་
རྒྱུན་གྱི་གནས་རྡོ་རྗེ་རི་བོའི་ཟོམས་དང་ཉེ་བའི་ཡུལ་གྲོང་ཆེན་པོ་ལས་ཤ་ཟའི་
མཁའ་འགྲོ་དང་། དཔའ་བོའི་ཚོགས་བརྟུལ་ཞུགས་སྤྱོད་པའི་རྣལ་འབྱོར་པ་དུ་
མས་ཡོངས་སུ་གང་བའི་ལྗོངས་སུ་ཏོལ་ཏེ་དེར་ཡང་ཕན་ཚུན་དུ་དགའ་བའི་
གཏམ་གྱིས་དྲངས་པའི་ཡིད་བདེ་ཇི་རྙེད་པས་ལམ་ གྱི་དུབ་པ་བསལ་ཞིང་།
བཟའ་བ་རབ་ཏུ་སྨིན་ཅིང་ཡོངས་སུ་རོ་བྲོ་བའི་ཚིམ་པ་ཅན་གྱི་ཤིང་ཐོག་མང་དུ་
བསྐུར་ནས་ཡང་ཕྱིན་པ་ན། གང་ཨོ་རྒྱན་གྱི་གནས་ལག་མཐིལ་ལྟར་ངོས་
སྙོམས་ཤིང་ནམ་མཁའ་ལྟར་ཁད་ཡངས་པའི་སའི་ཁྱོན་རྒྱ་ཕིགས་སྔོ་ཐིབས་སེ་བ་
རབ་བཀྲམ་རྒྱན་པ། སྲང་དམའི་རྒྱ་སྲང་སུམ་ཅུ་རྩ་གཉིས་ཕན་ཚུན་བསྣོལ་བ་
མིག་མངས་རིས་བྲིས་པ་ལྟར་བཀོད་པ་གང་དུ་བལྟས་པའི་ཕྱོགས་མ་ལུས་པ་ན་
ཡང་བུད་མེད་མིག་གསུམ་པ། དེ་བའི་རལ་བའི་རལ་བུ་གྱོན་པ། སྨ་ར་དང་
སྨིན་ཚུགས་སེར་བ། སྐྲའི་ཚོགས་ལ་བས་སྤྱི་བོའི་ན་མར་སླེབ་པ། ཌ་མ་རུ་དང༌
།



441
སློབ་དཔོན་ནག་པོ་སྤྱོད་པའི་རྟོགས་བརྗོད།
རྩེ་གསུམ་གྱི་མཁར་བ་ལ་བརྟེན་པ་འབའ་ཞིག་གིས་ཡུལ་དེའི་ས་ཕྱོགས་ཡོངས་སུ་
གང་བ་དག་གཅིག་ཏུ་བྱོན་པ་ན། གང་རང་རང་གི་ཕོ་བྲང་གི་སྒོའི་སེང་ནས་
མིག་གིས་མངོན་པར་བརྟགས་པ་ན། ཡིད་འཕྲོག་པའི་ལུས་ཅན་རུས་པའི་དྲ་
བ་དང་དྲ་པ་ཕྱེད་པའི་རྒྱན་དག་གིས་སྤྲས་པའི་ལུས་མཉེན་ལྡེམ་ཕྲ་ཞིང་མཛེས་
པའི་གར་བསྒྱུར་བའི་ཚུལ་ཤིན་ཏུ་སྒྲ་ཕྲ་དང་། མཚེར་བག་གི་ང་རོའི་བསང་
མཐོན་བུང་བའི་གླུ་དབྱངས་ལྟ་བུའི་མགྲིན་པའི་རྫ་རྔ་བརྡུང་བ་ལ་རྗེས་སུ་གཞོལ་
བའིརང་གདངས་དང་འབྲེལ་བར་ཌ་མ་རུའི་སྒྲ་དལ་གྱིས་འཁྲོལ་བ་དང་ལྷན་
ཅིག་ཏུ་དྲིལ་བུ་གཡེར་ཁའི་སིལ་སིལ་སྙན་པས་ཡིད་དབང་འདྲེན་པའི་རང་
བཞིན་ཅིག་པུ་པའི་གར་སྟབས་གྲངས་མེད་པས་བརྩོན་པ་དག་ཅིག་ཉིད་ལས་
གཞན་གྱི་ལས་སུ་བྱ་བ་གང་ཡང་མི་སྣང་བའི་གཟིགས་པ་རྒྱ་ཆེན་ཀུན་དུ་མཐོང་
བ་ལས། གང་གི་སྲང་མདོ་ཆེན་པོ་དེ་དག་ལས་ཤུལ་བར་ཆེར་བཏོད་པའི་ལམ་
པོ་ཆེར་སྣང་བ་ཞིག་ལ་ཞུགས་ཏེ་བགྲོད་པས་ཇི་ཞིག་ན་གྲོང་ཁྱེར་དེ་རྣམས་ཀྱི་
དབུས་ཀྱི་ཆར་མཚོན་པའི་གཙུག་ལག་ཁང་ཆེན་པོ་མི་ཡིས་དབེན་པའི་གནས་བྱི་
དོར་དང་ལྡན་པའི་ཁྱོན་ལྷག་པར་ཡངས་པའི་ནང་ཞིག་ཏུ་སླེབ་པར་གྱུར་པ་ན།།
ད་ནི་ནུབ་ཀྱི་ཆ་གནས་འདི་ཉིད་དུ་གནས་གནས་པ་ལས་གཞན་པའི་བགྱི་བར་
བྱ་བ་རྔོ་མི་ཐོགས་པའོ། ། ཞེས་ཡིད་ལ་གྲོས་སུ་བཏབ་པ་བཞིན་ཁོ་ནར་
བཞུགས་སོ། ། དེར་ཉིན་མོར་བྱེད་པའི་དཀྱིལ་འཁོར་གླིང་གཞན་གྱི་མུན་སེལ་
ལ་བསྐྱོད་པའི་རྗེས་ཐོགས་ཉིད་དང་། རྒྱུ་སྐར་གྱི་ཚོགས་མཐའ་དག་གིས་ནམ་
མཁའི་ཁྱོན་མ་ལུས་པ་ཡོངས་སུ་ཁྱབ་པའི་དུས་ཙམ་ན་ཡུལ་དེ་པའི་ཁུལ་མ་ལུས་
པ་དལ་གྱིས་གཡོ་བའི་ཆོ་འཕྲུལ་སྟོན་པ་དང་རྗེས་སུ་མཚུངས་པར་ཌ་མ་རུ་རྒྱུ་བྱེ་



442 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བའི་སྒྲ་སྐད་མུ་ཅོར་སྒྲོག་ཅིང་། དེ་ཉིད་ཀྱི་དྲིལ་བུའི་སྒྲ་དབྱངས་དག་ཀྱང་དེ་
བཞིན་དུ་སྒྲོག་པ་ལས། མཁའ་འགྲོ་མའི་ཤུག་གླུ་ཕྱོགས་བཅུ་ནས་ཚེར་ཚེར་
བའི་བརྡ་གསང་དང་མི་རྐང་གི་གླིང་བུ་རབ་ཏུ་མང་པོའི་སྒྲས་ས་གཞི་འདེགས་
པ་ཙམ་དང་ལྷན་ཅིག་འོད་ཀྱི་སྣང་བ་རབ་ཏུ་གསལ་བར་བགྱི་བས་ཨོ་རྒྱན་གྱི་
སའི་ཕྱོགས་མ་ལུས་པ་ཁྱབ་པའི་ཉིན་མོའི་སྣང་བ་ཡང་ཕམ་པར་བྱེད་པའི་གསལ་
བ་རབ་ཀྱི་ངང་དེ་དང་རྗེས་འབྲེལ་དུ་སྔར་གྱི་གཙུག་ལག་ཁང་ཆེན་པོའི་ནང་མ་
ལུས་པར་མཁའ་འགྲོ་མའི་ཚོགས་བྱེ་བ་ཁྲག་ཁྲིག་གིས་ཡུད་ཙམ་ལ་ག་དབར་གྱུར་
པའི་ངོ་མཚར་ཆེན་པོའི་རྟེན་འབྱུང་ཟབ་མོ་བསྟན་ཏེ། དེར་འདུས་པའི་མཁའ་
འགྲོ་མ་དེ་དག་ཀྱང་འགའ་ཞིག་ནི་ཤིན་ཏུ་བགྲེས་པའི་ གཟུགས་འཆང་བ།
སྐྲའི་ཚོགས་དཀར་སེར་གྱི་ལྕང་ལོ་སྲོང་མའི་ལན་ཚར་གྱིས་རབ་ཏུ་རྒྱན་ཅིང་།
ཞིག་ཕྱིས་མ་གང་སྨ་ར་དང་སྨིན་ཚུགས་ཀྱང་སྐྲའི་ཁ་དོག་ལྟར་དཀར་བ་རབ་ཀྱི་
མཐར་ཕྱིན་པ་སླར་སེར་པོའི་མདངས་སུ་བསྟན་པའི་ཁ་དོག་ཉིད་ཀྱིས་རྣམ་པར་
འགྱུར་བ། ལུས་འཁྱོགས་པའི་ཟོམ་ལ་བརྟེན་པའི་དབྱིག་པ། ཁ་ཊཾ་ག་སྟེ།
དབྱིག་པའི་མགོ་ལ་མི་མགོ་སྐམ་པོ་ཡོད་པ་ལ་ལག་པའི་མཐིལ་བཙུགས་ནས་ཨོ་
ཚུགས་སུ་བསྟེན་པའི་འགྲོས་ཀྱིས་དལ་གྱིས་བསྐྱོད་པ། རེ་བ་ནག་པོའི་རལ་
དགུ་དང་། རུས་པའི་དུམ་བུས་རྒྱན་པའི་ཆས་འཛིན་པ་དང་། དེ་ལས་གཞན་
མཁའ་འགྲོའི་དབང་ཕྱུག་མ་ལང་ཚོའི་དཀྱིལ་འཁོར་དར་ལ་བབ་པའི་སྐུའི་ཆ་
ཤས་བལྟ་བས་མི་ངོམས་པ་ཉིད་ཀྱི་མཛེས་སྡུག་གི་ཡིད་འཕྲོག་པར་མཛད་པའི་ནུ་
འབུར་རབ་ཏུ་རྒྱས་པའི་འོ་མ་འཛིན་མཁྲེགས་པའི་ཁུར་ལྕི་བ། སྐྲ་སེར་སྐྱི་ལི་
བའི་ཕྱང་ཕྲུལ་མང་པོ་དཔྱི་སོན་ན་མར་འཕྱང་བ་ལ་རབ་ཏུ་མདངས་བཀྲ་བའི་



སློབ་དཔོན་ནག་པོ་སྤྱོད་པའི་རྟོགས་བརྗོད། །
443
ལྷ་རྫས་ཀྱི་མེ་ཏོག་ཕྲེང་བ་གསར་པ་སྣ་ཚོགས་པའི་ཕྱང་ཕྲུལ་གྱིས་སྐྲ་རྒྱན་དུ་
བཅིངས་ཤིང་། རབ་ཏུ་དཀར་བའི་མིའི་རུས་པའི་རྒྱན་དྲུག་གིས་སྐུའི་གནས་
མ་ལུས་པ་མཛེས་པར་སྤྲས་པ། ཅང་ཏེའུ་དང་དྲིལ་བུ་གཡེར་ཁ་ཕྱག་གཡས་
གཡོན་གྱི་ལག་ཆར་བཀོད་ནས་གར་བསྒྱུར་བ། ཀི་ལི་དང་ཅི་ལིའི་ཅ་ཅོ་མཐོན་
པོའི་ང་རོ་དང་ངོ་ཐོན་སང་སང་པོར་སྒྲོག་པར་མཛད་ཅིང་། དེ་དག་ལས་
མཁའ་འགྲོའི་དབང་མོ་གཞོན་ནུའི་ལུས་ཅན་མ་ལུས་པ་ནི་ཡིད་དུ་འོང་བའི་རྐང་
གླིང་གི་སྐད་དང་། ཁྲོ་གཉེར་གྱི་བཞིན་དང་། གར་གྱི་འགྱུར་བ་མིག་འཕྲུལ་
ལྟར་སྤྱོད་པ། སྒྱུ་མའི་རྟེན་འབྱུང་ལྟར་དུ་སྟོན་ཅིང་། མཁའི་ལུས་ཅན་མ་གོས་
བྲམ་གཡང་གཞིའི་སྟོད་ཁེབས་ཙམ་འཕྱར་བ་དག་གོ། ། དེར་མཁའ་འགྲོ་མའི་
འདུས་པ་དེ་དག་གིས་རང་རང་གི་ཏིང་ངེ་འཛིན་མངོན་པར་འདུ་བྱས་པའི་
དབང་སྒྱུར་ལས་གནས་ཁང་དེ་ཉིད་ཀྱང་སྐད་ཅིག་དེ་ཉིད་དུ་རིན་ཆེན་འབར་
བའི་རྒྱན་བཀོད་བྱེ་བས་སྤུད་པའི་གཞལ་མེད་ཁང་ཆེན་པོར་མོད་ལ་བསྐྲུན་པར་
མཛད་ཅིང་། གང་ཚད་དང་མཚན་ཉིད་གཞལ་དུ་མ་མཆིས་པའི་རྣམ་པར་
གྱུར་པའི་དབུས་སུ་མིའི་པགས་པས་གཡོགས་པའི་ཁྲི་ཧ་ཅང་མི་མཐོ་བའི་སྟེང་ན།
ཚོགས་ཀྱི་གཙོ་མོ་ཧ་ཅང་ཡང་མི་བགྲེས། ཧ་ཅང་ཡང་མི་གཞོན། ལང་ཚོ་དར་
ལ་བབ་པའི་གཟི་འོད་མངོན་པར་རྒྱས་པ། རུས་པའི་རྒྱན་གྱིས་ཡོངས་སུ་སྤྲས་
པའི་སྐུ་ཅན་མ་ཞིག་འཁོད་ལ། དེར་ལས་ཀྱི་རྡོ་རྗེ་མ་མཁའ་འགྲོའི་དབང་ཕྱུག་
མ་གཉིས་དག་གི་འདུས་པའི་མཁའ་འགྲོ་མ་དེ་རྣམས་ལ་བརྡའ་དང་བརྡའི་
གསང་བ་ཁྲིགས་སུ་བྱ་བའི་ལུས་དང་ངག་གི་དྲི་བ་དང་། དྲིས་པའི་ལན་
འདེབས་པས་སྣོད་གཏས་ཏེ་གང་དག་གྲལ་གྱི་དབུས་སུ་མཁོད་པར་འོས་པ་དང་།



444
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གོང་མཐའ་དང་། ཕན་ཚུན་གྱི་གཡས་གཡོན་དང་། མཐའི་ཁྱོན་དུ་བཀོད་
པའི་དཀྱིལ་འཁོར་ལྷའི་བཞུགས་ཚུལ་ལྟར་གནས་པར་མཛད་པ་དག་གི་རྗེས་
ཐོགས་ཉིད་དུ་སྔར་གྱི་ལས་ཀྱི་དབང་མོ་དེ་གཉིས་ཀྱིས། ནག་པོ་སྤྱོད་པའི་ལག་
པའི་འཁྲིག་མ་ཕན་ཚུན་དལ་གྱིས་སྤྱན་དྲངས་ཏེ། དབུས་ཀྱི་གཙོ་མོའི་དྲུང་དུ་
ཁྲིད་ནས་མིའི་པགས་པའི་གདན་ཞིག་གི་སྟེང་ཏུ་བཞག་གོ། དེར་ཚོགས་ཀྱི་
དབང་ཕྱུག་མ་དེའི་སྨིན་མཚམས་ནས་འོད་ཟེར་དམར་སྨུག་རབ་ཏུ་གསལ་བའི་
རང་བཞིན་ཅན་ཅིག་འགྱེད་པར་མཛད་པའི་ཚེ། དེར་འདུས་མ་ལུས་ཤིང་ལུས་
པ་མ་མཆིས་པའི་མཁའ་འགྲོ་མ་དེ་དག་ཐམས་ཅད་ཀྱི་སྤྱན་དབུས་མ་དག་རྣམ་
པར་འདར་ཞིང་འཁྱུག་ལ་གཡས་གཡོན་གྱི་སྤྱན་ཕན་ཚུན་གཉིས་ཀའི་ཡང་རྫི་མ་
ལྷག་པར་གཡོ་བར་ལྟ་སྟངས་ཆེས་ཆེར་དྲག་ཏུ་བསྐྱེད་དེ་ཛ༔ ཞེས་དང་། ཏི་
ཨོཾ་གུ་ཤ་ཛ༔ ཅེས་སྒྲའི་ང་རོ་ནཱ་དའི་སྐད་བྱེ་བྲག་ཏུ་ཆེར་མངོན་པ་ན་། ཡང་
ལསཀྱི་མཁའ་འགྲོ་མ་སོ་གཉིས་ནམ་མཁའ་ལ་བྱ་འབབ་ཚུལ་གྱིས་བསྐྱོད་བདེ་
བའི་གར་སྟབས་དང་བཅས་ཚོགས་ཀྱི་དབུས་དེར་འོང་སྟེ། གང་ཚོགས་ཀྱི་གཙོ་
མོར་སྣང་བ་ལ་མགོས་ཞབས་ཀྱི་མཐིལ་ལ་བཏུད་དེ། འདུས་ས་མ་ལུས་པའི་ཀླུ་
ཀི་མའི་ཚོགས་མཐའ་ཡས་པ་ཕྱོགས་བཅུ་ན་གྲལ་དུ་བཞུགས་པ་དག་ལ་ཡང་ལུས་
འདུད་པའི་གར་ཕྱོགས་དེ་དང་དེ་དག་ཏུ་བསྒྱུར་བའི་སྐད་ཅིག་གཉིས་པ་ལ་རང་
རང་མཆན་ཁུང་གཡོན་པ་ནས་སྲིན་གཡག་གི་སྙིང་དམར་པོ་བཅུ་དྲུག་དང་།
དེ་ལས་གཞན་པའི་བཟའ་བཏུང་གི་རྣམ་པ་གྱ་ནོམ་པ་དཔག་ཏུ་མེད་པ་ཕྱིར་
ཕྱུངནས་གཙོ་མོའི་མདུན་གྱི་ཁྱོན་གང་མཁའ་འགྲོ་མས་མ་ཁེབས་པའི་ས་དེར་
སྤུངས་ནས་ལས་ཀྱི་མཁའ་འགྲོ་སུམ་ཅུ་རྩ་གཉིས་པོ་དག་ལ་གྲལ་ཅི་བདེར་འཁོད་



སློབ་དཔོན་ནག་པོ་སྤྱོད་པའི་རྟོགས་བརྗོད།
445
དོ། ། སྐབས་དེར་ལས་ཀྱི་མཁའ་འགྲོ་མ་གཉིས་པོ་དེས་འཁྱོག་རབ་ཏུ་འབར་
བའི་ཟངས་གྲི་རེ་རེས་སྙིང་དམར་པོ་དེ་དག་ཚལ་པ་སྟོང་དུ་བཤགས། བཟའ་
བཅའ་མ་ལུས་པ་ཡང་མངོན་དུ་ཕྱུང་ནས། དེའི་སྐད་ཅིག་ལ་འདུས་པའི་
མཁའ་འགྲོ་མ་མཆོག་དམན་དུ་སྣང་བ་ཐམས་ཅད་ཀྱི་ཌཱ་མ་རུ་དང་། དྲིལ་བུ་
དང་། རྐང་གླིང་སིལ་སྒྲ་ཇེ་མཐོར་སྒྲོག་ཅིང་ཧ་ཧོ་ཧྲི༔ ཨོ་ཨ ་ཧཱུྃ༔ ཕེ॰་ ཕེ་
ཕེ ། ཨ་ལ་ལ་ལ་ཨ་ཧོ། ཞེས་སྒྲའི་རྗེས་སུ་རྡོ་རྗེའི་གླུ་འགྲོ་བ་ཅན་གྱི་བྱིངས་
འབེབས་པའི་ཟིལ་ཆེན་པོས། དག་པ་ཡེ་ཤེས་ཀྱི་རང་བཞིན་དག་པའི་དཔྱད་
བྱའི་བཟའ་བ་བཏུང་བ་གྱ་ནོམ་པ་བློས་དཔག་པའི་ཡུལ་དུ་མ་གྱུར་པ་ཉིད་དང་
ཤར་བ་དེ་ཉིད་ལས་ཀྱི་དབང་ཕྱུག་མ་ཤིན་ཏུ་གཞོན་པའི་རྣམ་པ་ཅན་བརྒྱ་ཕྲག་
གིས་བདེ་སྐྱོང་ཐོད་པའི་སྣོད་ཡངས་པར་བྱིན་གྱིས་བརླབས་པའི་བཅུད་རེ་རེ་
ནས་བཀོད་དེ། གང་ཡང་ཚོགས་ཀྱི་དབང་མོ་གཙོ་མོ་ལས་བརྩམས་ཏེ་སྒོ་དྲུང་
ན་འཁོད་པའི་བར་དུ་སྐྱེས་བུ་བྱེ་བས་ལག་འཕྲུལ་གྱིས་དཔོག་པར་མི་ནུས་པའི་
ངོ་མཚར་གྱི་ཟློས་གར་རྗེས་སུ་བསྒྲུབས་པའི་མཐར། བྷུ་ཛ་ཐ་ཞེས་གཙོ་མོས་
བརྗོད་པ་ན། སུ་ཁ་ན་མ་ཞེས་དེར་འདུས་པ་མ་ལུས་པས་ལན་དུ་བགྱིས་ནས།
རང་རང་གི་བཟའ་བ་ལ་ལོངས་སྤྱོད་པར་མཛད་དྲས་སོ། དེར་ཚོགས་ཀྱི་སྒོས་
སྐལ་གྱ་ནོམ་པ་དག་ཅིག་ལས་བྱེད་ཀྱི་མཁའ་འགྲོས་ནག་པོ་སྤྱོད་པ་ལ་སྩལ་བ་ལ་
ཚིམས་པར་ལོངས་སྤྱད་པས་སྔོན་ཆད་ལྕེས་ཡོངས་སུ་མ་མྱོང་བའི་དྲི་རོ་དཔེ་བྱའི་
མཚོན་པའི་གནས་སུ་མ་གྱུར་པས་ལུས་སེམས་རབ་ཏུ་དགའ་མགུ་རྩེན་པའི་ཚེ།
ཚོགས་ཀྱི་དབང་ཕྱུག་མ་དེའི་བཀའ་བསྩལ་ལ། གང་འདི་ན་བདག་ཅག་ཤེས་
རབ་དཔའ་མོའི་ཚོགས་པ་བྱེ་བ་ཕྲག་གཅིག་ཏུ་འདུས་པ་ལས། ཐབས་སུ་གྱུར་



446
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་དཔའ་བོ་ནི་ཁྱེད་གཅིག་པུ་ཉིད་དོ་ཅེས་པའི་སྨྲ་ཚིག་གི་ཕྲེང་བ་བདག་ཅིག་
གཙོ་མོ་བཅོམ་ལྡན་འདས་མ་གང་གི་དཔལ་གྱི་མགུར་ལས་དབྱངས་ཀྱི་ཚིག་
འབུར་གསལ་བ་ཡང་ཅང་ཏེའུ་དང་གཡེར་ཁའི་སྒྲ་དག་ལས་དྲངས་ནས་འབོད་
པ་ང་རོའི་འདི་ལྟར་སྩོལ་བར་མཛད་པ་ན་ཅེས། དེའི་ཚེ་ཚིག་གི་བརྗོད་པ་དག་
གཅིག་ཏུ་སྨྲ་བ་ཡང་འདི་ལྟར་བུ་སྒྲོག་ཏེ། དབྱིངས་སྟོང་པའི་རང་བཞིན་
མཁའ་འགྲོའི་ཚོགས། ། ངེད་འདིར་འདུས་བྱེ་བ་ཕྲག་བརྒྱ་ལ། ། ཁྱོད་ཐབས་
ཀྱི་རང་ བབས་ དཔའ་ ཆེན་ གཅིག ། ཉམས་ བདེ་ བའི་ རོལ་ མོ་ ཇི་ ལྟར་
བསྟོན། ། སྣོད་ཆུ་ཐིག་གཅིག་གི་ནང་ཡངས་ན། ། གཟུགས་རྒྱུ་སྐར་བྱེ་བ་ཕྲག་
བརྒྱ་པ། ། དེ་འགག་མེད་ཀུན་སྣང་གསལ་ལེར་གདའ། ། དོན་སྲིད་ཞི་མཉམ་
ཉིད་ཟུང་དུ་འཇུག ། ཕྱི་ལས་དབང་ཟུང་སྦྱོར་བྱིས་པའི་རོ། ། ནང་དབྱིངས་
རིག་ཟུང་འབྲེལ་དགའ་བཞིའི་བཅུད། ། ཡུལ་བལྟས་པས་ཚིམ་པ་བདེ་ཆེན་
དང༌། ། སེམས་ལྷན་ཅིག་སྐྱེས་པ་གཉུག་མའི་ཤིས། ། དཔེ་རྟ་རྒོད་ལག་
བཅངས་གཉིས་སྦྱོར་བའི། ། ཁོང་འདོད་ལྷའི་འདོད་ཆགས་ རིགས་ བཞི་
པོ། ། དོན་སྦྱོང་བྱེད་རྒྱུད་སྡེ་རྣམ་པ་བཞི། ། མ་མཁའ་འགྲོའི་ཚོགས་ཀྱིས་
གསལ་བར་སྟོན། ། ཕྱི་བྱ་བ་སྤྱོད་དང་རྣལ་འབྱོར་རྒྱུད། ། ནང་རྣལ་འབྱོར་བླ་
མ་བཞིར་གྲགས་པའི། ། གསང་བླ་མེད་ཐེག་པ་མཐར་ཕྱུང་བ། ། མ་མ་ཡིད་
སྙིང་པོ་ གསང་ མཐའི་ ལམ། ། ཆོས་ འདུས་ པར་ བཤད་ པའི་ ལམ་ རིམ་
གཉིས། ། རྒྱུད་བླ་མ་འོག་མའི་ཡུལ་འདས་ཀྱང་། ། དེ་གོང་མའི་གོང་མ་བླ་ན་
མེད། ། དཔལ་བདེ་བའི་བདེ་མཆོག་ལས་ན་ཅི། ། བདག་རྡོ་རྗེ་མཁའ་འགྲོ་
རབ་བཀྲམ་གྱི། ། སྙིང་བུ་གའི་ཁྲག་དང་ཡོངས་འདྲེས་པ། ། ལྷ་སྒོམ་པའི་ངེས་



447
སློབ་དཔོན་ནག་པོ་སྤྱོད་པའི་རྟོགས་བརྗོད།
གསང་ཟླ་མེད་ནི། ། གནས་ཨོ་རྒྱན་ཡུལ་འདིའི་ཁྱད་ཆོས་ཡིན། ། ཡུལ་མ་ག་
དྷ་ན་ཡོངས་གྲགས་པའི། ། སྔགས་རྒྱུད་སྡེའི་མཐར་ཐུག་ཇི་རྙེད་དང་། །
བྱང་ཤམྦྷ་ལ་ཡི་གྲོང་ཁྱེར་གྱི། ། ཆོས་དུས་ཀྱི་འཁོར་ལོ་སྐད་པ་ཡང་། ། སྣོད་
ལས་སྣང་མི་ཡི་སྣང་ངོར་བསྟན། ། ཆོས་ཐེག་པའི་ཡང་རྩེ་བླ་མེད་པ། །
གསང་རབ་གསང་ངེས་གསང་དོན་གྱི་མཐིལ། ། རྒྱུད་འཁོར་ལོ་སྡོམ་པ་སྐད་པ་
དེ། ། བདག་མི་མིན་མཁའ་འགྲོའི་ཚོགས་ལ་སྦྱིན། ། ཁྱོད་ལེགས་པར་སྦྱངས་
པའི་པཎྜི་ཏ།. ། ལས་སྐལ་བར་ལྡན་པའི་རྣལ་འབྱོར་དབང་། ། དོན་ཡིན་
ལུགས་ཡིན་བཞིན་སྤྱོད་པ་ན། ཚིག་སྒྲ་ཕྱིར་མ་འབྲང་དོན་ལ་སེམས། ། ཅེས་
བཀའ་བསྒོ་བའི་དབང་ལས་ནག་པོ་སྤྱོད་པ་ཉིད་ལ་ཡང་དགོངས་པའི་ཡུལ་དུ་རྒྱ་
གརམ་ག་དྷའི་པཎྜི་ཏ་དྲེགས་ལྡན་ཡོངས་ནི་བཤད་བྱ་བསྒོམ་བྱ་ཉན་བྱའི་ཆོས་
འདུས་པ་ ལས་ གཞན་ དུ་མ་ དམིགས་ ཅེས་ ཞལ་ ཚོན་ གྱིས་ སྤྱོད་ མེད་ ཀྱང་།
འདིར་མ་ཡེ་ཤེས་ཀྱི་དབང་ཕྱུག་མ་དེ་བཞིན་གཤེགས་པ་སྟོན་པ་ཡང་དག་པར་
རྫོགས་པའི་སངས་རྒྱས་རྡོ་རྗེ་འཆང་ཆེན་པོ་དངོས་ཀྱི་ཞལ་མཐོང་བའི་ཡེ་ཤེས་
ལུས་ཅན་མ་ལུས་པའི་མཁའ་འགྲོ་བྱེ་བའི་གཙོ་མོ་གང་ཡང་ངེས་པའི་གསང་བ་
འདི་ལྟར་དུ་བཀའ་བསྒོ་བ་མཛད་ན་ད་ནི་བདག་གི་ཡང་ཅི་ནས་ཀྱང་མའི་ཡང་
མ་འཁོར་ལོ་སྡོམ་པའི་སྲོལ་འདི་ཉིད་ལ་ཆེད་ཐང་དུ་འབད་པ་བགྱིད་པ་ཉིད་ལ་
གོརམ་ཆགས་སོ་ཞེས་ཡིད་མ་དུ་ཡང་ཡང་མཛད་དོ། ། དོན་ཇི་ལྟར་བར་ཐེ་
ཚོམ་གྱི་གནས་བསལ་བའི་ཆེད་དུ་འདུས་པའི་དབུས་དེ་ན་བཞུགས་པའི་བཅོམ་
ལྡན་འདསམ་ཡུམ་ཡེ་ཤེས་ཀྱི་དབང་ཕྱུག་མ་གང་གི་ཞབས་ལ་མགོས་བཏུད་པ་
སྔོན་དུ་འགྲོ་བའི་སྲིད་ཞུར་བགྱིས་ནས། ཡིད་ལ་སྣང་བའི་རོལ་མོའི་གཟུགས་



448
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཚིག་ཏུ་གསོལ་བ་ཡང་། ཡབ་དེ་བཞིན་གཤེགས་ཀུན་མཁའ་ཁྱབ་ཀྱི། ། ཡུམ་
བདེ་ཆེན་བཅོམ་ལྡན་འཕགས་མ་ཆེ། ། ཚོགས་འདུས་པའི་མངའ་དབང་ཡེ་
ཤེས་གཟུགས། ། མ་མཁའ་འགྲོའི་གཙོ་ལ་གུས་ཕྱག་འཚལ། ། ཞིང་ཨོ་རྒྱན་རྡོ་
རྗེ་བཀོད་པའི་ཞིང་། ། མ་མཁའ་འགྲོ་གྲངས་མེད་བདག་གི་མ། ། འདིར་དག་
པའི་སྣང་བ་བསམ་ཡས་འདི། ། ཡིད་ གསལ་བའི་ཉམས་ ལ་ གསལ་ ལེའི་
ཡིད། ། བདག་བླ་མའི་བཀའ་ནོད་གནས་འདིར་འོངས། ། མ་རྣལ་འབྱོར་མ་
ཡི་ཞབས་བསྟེན་པའི། ། དུས་ཀྲྀཥྛ་དས་མིས་དུས་དགེ་བར། ། ལས་འབད་པ་
མེད་པའི་ངོ་མཚར་ཐོབ། ། ཁོང་རྒྱ་གར་ཡུལ་གྱི་པཎྜི་ཏ། ། ཚིག་མཁས་པར་
སྦྱངས་པའི་དྲེགས་ལྡན་རྣམས། ། ཆོས་འདུས་པ་ལས་གཞན་སྙན་པའི་རྔ། །
དུས་ནམ་ཡང་མི་སྒྲོག་བག་ཆགས་མཐས། ། དུས་དེ་རིང་མཁའ་འགྲོའི་བཀའ་
གནང་བ། ། མི་འགྲོ་བའི་ཡིད་ངོར་སྦྱིན་པའི་གཏམ། ། ཚིག་དྲང་དོན་འཕེལ་
བའི་བརྡ་བསང་དང་། ། གནས་དེ་ལས་གཞན་པའི་ངེས་པའི་དོན། ། མ་
མཁའ་འགྲོའི་ཚོགས་ལ་མངའ་འོ་སྐད། ། སེམས་ཡིད་གཉིས་རི་མོ་སྙིང་ལ་
བྲིས། ། ཆོས་བདེ་བས་དྲང་ངེས་ཇི་ལྟར་འབྱེད། ། གཞི་སྨིན་གྲོལ་ཁྱད་པར་ཇི་
ལྟར་དང་། ། གནད་མཐར་ཐུག་གང་ལགས་བཤད་དུ་གསོལ། ཅེས་གསོལ་བ་
འདེབས་པའི་ཚིག་དེའི་ལན་དུ། ། དབྱིངས་ཀྱི་དབང་མོ་དེ་ཡང་ཌ་མ་རུ་དང་
དྲིལ་བུའི་སྒྲ་དག་གིས་ཉམས་བསྐུལ་བའི་ཚུལ་གྱིས་རབ་ཏུ་དགྱེས་པའི་སྤྱན་
ཡངས་པའི་གཟིགས་པས་དགྱེས་པར་སྐྱོང་བཞིན་དུ་འཛུམ་པའི་མདངས་གསལ་
པོར་ཕྱུང་ནས་བཀའི་ཕྲེང་བ་རྒྱུད་མ་ལུས་པའི་ངེས་པའི་གསང་བ་བླ་ན་མེད་
པའི་ཆེད་དུ་བརྗོད་པའི་མེ་ཏོག་གིས་ཕྲེང་བ་དག་ཅིག་ནག་པོ་སྤྱོད་པ་པའི་རྣ་



སློབ་དཔོན་ནག་པོ་སྤྱོད་པའི་རྟོགས་བརྗོད། །
449
རྒྱན་དུ་འདོགས་པའི་ལེགས་བྱས་སུ་སྤེལ་བར་མཛད་པ་ཡང་། ། གླིང་ལས་ཀྱི་
ས་པ་འཛམ་བུ་གླིང་། ། ཡུལ་ཆོས་འབྱོར་རྒྱས་པ་འཕགས་པའི་ཡུལ། ། གནས་
ཛ་ལནྡྷ་རར་གྲགས་པའི་གནས། ། ཁྱོད་འདིར་འོངས་རྣལ་འབྱོར་དབང་ཕྱུག་
ཁྱོད། ། བློ་ཐེ་ཚོམ་མང་པོའི་འཁྱོག་འཆང་བ། ། ཡིད་སུམ་ཉིར་སྤྱོད་པ་ལྡེམ་
པོའི་ངག ། ཆོས་གསང་བ་འདུས་ལ་ཆེར་དང་པ། དཔལ་སྡོམ་པར་ཆགས་
པའི་ཡིད་གཉིས་མཁན། ། བློ་གཅིག་ཏུ་དྲིལ་བའི་ངེས་པའི་གླུ། ། ང་མཁའ་
འགྲོའི་གཙོ་མོ་ལེན་ལ་སོན། ། རྒྱན་བདུན་ ལྷན་བཤད་པའི་མཛེས་ཆོས་
དང་། ། སྔོན་སྟོན་པའི་རྗེས་སྤྲུལ་ཡིད་ཆོས་མཛོད། ། ཚིག་སྡེབས་ལེགས་
ལེའུའི་ཆིངས་ དཀྲིས་ པའི། ། དཔལ་ འདུས་ པའི་ རྒྱུད་ རྒྱལ་ མཁས་ པའི་
ནོར། ། རྒྱུད་དེར་ཡང་གབ་ཅིང་སྦས་པའི་ཆ། ། ལམ་སྙིང་པོའི་ཕྲ་རྒྱས་གཞལ་
དཀའ་བ། ། ངེད་མཁའ་འགྲོའི་ཞལ་ལུང་མ་ལགས་པར། ། ཚིག་བརྗོད་ངོའི་
མཁས་པས་ཇི་ལྟར་རྟོགས། ། འདི་བརྗོད་ངོའི་ཡི་གེར་མ་ཕེབས་པ། ། ངེད་
འདིར་འདུས་མཁའ་འགྲོའི་ཐུགས་ལ་གསལ། ། ཚུལ་འདི་ལ་རྗེས་དཔག་
བསྐྱེད་པའི་ ཕྱིར། ། ཁྱེད་མཁའ་འགྲོའི་ཚོགས་ཀྱི་གླུ་གར་བྱོས། ། ཅེས་
གསུངས་པའི་མོད་ལ་ཕྱོགས་བཅུ་ནས་མཁའ་འགྲོ་མ་སུམ་ཅུ་རྩ་བདུན་བཞེངས་
ཏེ་ལྷན་ཅིག་གར་གྱི་རོལ་པ་བསྒྱུར་བ་དང་རྗེས་མཐུན་དུ་ཌ་མ་རུ་དང་དྲིལ་བུའི་
སྒྲས་སྣང་བ་བྱིན་འབེབས་པར་མཛད་བཞིན་དུ་ཡང་རྡོ་རྗེའི་གླུ་ལེན་པ་ནི།
ཡུལ་ཨོ་ཌི་བི་ཤར་སྐུ་བལྟམས་པ། ། ལྷ་དུས་གསུམ་གཟིགས་པས་ལུང་བསྟན་པ།
མིང་ནག་པོ་སྤྱོད་པར་རབ་གྲགས་པ། ། ཁྱེད་རྣལ་འབྱོར་དབང་པོ་སྙན་
གསན་འཚལ། ། ངེད་མཁའ་འགྲོའི་རིགས་ལ་གཡང་ཆགས་པ། ། རིགས་



450 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྣམ་ལྔའི་མཁའ་འགྲོ་སུམ་ཅུ་བདུན། ། ཚིག་གཅིག་ཏུ་སྡེབས་པ་རྡོ་རྗེའི་གླུ།
སྔོན་སོ་སྒོར་མ་ཤོར་དེ་རིང་ལེན། ། དཔལ་འཁོར་ལོ་སྡོམ་པ་བདེ་བའི་མཆོག
རྒྱུད་མ་ལུས་རྡོ་རྗེའི་མདུད་བསྡམས་པ། ། གབ་སྦས་པའི་ངེས་གསང་ཁོལ་
ཕྱུང་བ། ། གནད་སྙིང་པོའི་ངེས་གནས་འདི་ལྟར་ལགས། ། ཐབས་ཤེས་རབ་
ཁ་སྦྱོར་མཉམ་གནས་པའི། ། མཁའ་རྡོ་རྗེ་པདྨ་རབ་སྦྱོར་བ། ། ལམ་ཀུན་ཏུ་
ཁ་སྦྱོར་བདེ་བའི་དངོས། ། ལྷ་འདུས་པར་མ་བསྟན་ཁྱད་པར་ཆོས། ། ལུས་
རིན་ཆེན་ཕྲ་བཀོད་རྒྱན་བཏགས་ནས། ། དོན་བདག་མེད་དུར་ཁྲོད་མི་རུས་
དུམ། ། ལུས་རུས་ཕྲེང་དཔའ་བོའི་རྒྱན་འཆང་བ། ། རྒྱུན་འདུས་པར་མ་
བཤད་ཁྱད་པར་ཆོས། ། ཉམས་ཞི་བདེའི་ཏིང་འཛིན་སྲེད་བྲལ་བས། །
བཞིན་ཁྲོ་ཆགས་གར་དགུའི་ཉམས་ལྡན་པ། ། ཡིད་སྙིང་རྗེས་མྱོས་པའི་མཆེ་བ་
ཅན། ། ཉམས་འདུས་པར་མ་གྲགས་ཁྱད་པར་ཆོས། ། ཕྱག་རིན་ཆེན་པདྨ་
འཁོར་ལོ་སོགས། ། མཛེས་ལྟར་སྣང་ལག་ཆ་རབ་དོར་ནས། ། མཚོན་གྲི་ཐོད་
ཁ་ཊཾ་ཅང་ཏི་ཁྲོལ། ། དེ་འདུས་པར་མེད་པས་ཁྱད་པར་ཆོས། ། ཕྱི་དུར་ཁྲོད་
བརྒྱད་ཀྱི་ཡོངས་བསྐོར་ཏེ། ། གནས་ལྷ་གནས་ཕལ་པའི་འཛིན་ཡུལ་སྤངས།
ནང་སྲིད་དང་ཞི་བའི་དབྱིངས་མཉམས་པ། ། གནས་འདུས་པར་མི་དགོས་
ཁྱད་པར་ཆོས། ཡུལ་ཉེར་བཞིའི་འཁོར་ལོར་རབ་བསྒྱུར་བའི། ། ལྷ་ཐུགས་
གསུང་སྐུ་ཡི་གནས་ལྡན་པ། མི་རྣལ་འབྱོར་ཚེ་འདིར་སངས་རྒྱའི་གནད། །
ཡུལ་འདུས་པར་མ་གསུངས་ཁྱད་པར་ཆོས། ། ལས་སྔ་མ་བསགས་པའི་མཐུ་
ལྡན་པས། ། དུས་ཚེ་འདིར་མྱུར་བདེའི་སྐལ་བ་ཅན། ། ལུས་རྩ་ཐིག་རླུང་
གསུམ་སྦྱོངས་པའི་དབང་། ། འདི་འདུས་པར་མི་བསྐུར་ཁྱད་པར་ཆོས། །



སློབ་དཔོན་ནག་པོ་སྤྱོད་པའི་རྟོགས་བརྗོད།
451
གཞི་ཀུན་དའི་བྱང་སེམས་བསྲུང་བའི་ཆེད། ། ཡུལ་དག་པ་རྡོ་རྗེ་སློབ་དཔོན་
གྱི། ། རྫས་སྙིང་ཁྲག་དམར་པོའི་ཐིག་ལེ་འགོད། ། འདི་འདུས་པར་མི་བྱེད་
ཁྱད་པར་ཆོས། ། ལྷ་སྔགས་དང་ཞིང་དང་ལྷན་ཅིག་སྐྱེས། ། མིང་ཕོ་ཉ་རྣམ་
གསུམ་བསྲེ་བའི་གནད། ། ལག་རྡོ་རྗེའི་མདུད་བསྡམས་ལུ་གུ་བརྒྱུད། ། འདི་
འདུས་པར་མི་སྒྲོག་ཁྱད་པར་ཆོས། ། ཡུལ་རྩ་གནས་དཔའ་བོ་མཁའ་འགྲོ་
མ། ། དེ་ཇི་བཞིན་གནས་པའི་རང་བབས་ལ། ། འཕྲུལ་ཨཱ་ལི་ཀཱ་ལིའི་བྱིན་
རློབ་པ། ། འདི་འདུས་པར་མ་བཤད་ཁྱད་པར་ཆོས། ། རྒྱན་རུས་པའི་རྒྱན་
དྲུག་གོས་བཀོན་ནས། ། ཆས་ཁ་ཊཾ་ཅང་ཏེའུ་ཚངས་སྐུད་ཐོད། ། དོན་དཔའ་
བོའི་བརྟུལ་ཞུགས་བརྡའ་སྤྲོད་པ། ། འདི་འདུས་པར་མ་གྲགས་ཁྱད་པར་
ཆོས། ། གནས་ཉེར་བཞིའི་ཡུལ་ལ་དབང་བྱེད་པའི། ། ཕྱི་ནང་དང་བཅས་
པའི་བསྐྱེད་རིམ་གྱིས། ། ས་བཅུ་གཉིས་ཚེ་འདིར་མངོན་བསྩལ་བ། འདི་
འདུས་པར་མེད་པས་ཁྱད་པར་ཆོས། ། དཔྱིད་ཐིག་ལེ་ཞལ་སྦྱོར་རྫོགས་རིམ་
གྱི། ། འཕྲེང་རེ་རྐྱང་རྒྱུ་བའི་ལམ་བཀག་ནས། ། དབུས་དྷུ་ཏེའི་ཉེ་ལམ་མྱུར་
བགྲོད་པ། ། འདི་འདུས་པ་ལས་འཕགས་ཁྱད་པར་ཆོས། ། ཅེས་བསྐུར་བྱ་
དཀྱིལ་འཁོར་བསྐུར་བྱེད་དབང་། ། ལམ་བསྐྱེད་རྫོགས་ལ་བརྡར་གཞག་པའི་
རྣལ་འབྱོར་པ་དང་རྣལ་འབྱོར་མའི་ཁྱད་པར་རྣམས་འབྱེད་དེ་ལྟར་དུ་ཐོས་པའི་
མོད་ལ་གང་གསང་བ་འདུས་པར་གསུང་བའི་མཚོན་བྱེད་གཞལ་ཡས་ཁང་གི་
ཆོས་དེ་དག་ལ་ཅུང་ཟད་ཀྱང་མ་ཆད་པར་འཁོར་ལོ་སྡོམ་པར་ཁས་ལེན་བཞིན་
དུ། དེ་ལས་ཁྱད་པར་རྣམ་འབྱེད་འདུས་པར་དེ་བཞིན་གཤེགས་པ་རིགས་བཞི་
ཕྱོགས་བཞི་དང་། ། ཡུམ་བཞི་ཕྱོགས་མཚམས་བཞིར་བཞུགས་པ་སོགས་ལས།



452 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདིར་ཡབ་ཡུམ་ཞལ་སྦྱོར་བདེ་ཆེན་ཁ་སྦྱོར་ཡན་ལག་བདུན་ལྡན་དུ་སྟོན་པས་
ཁྱད་པར་འཕགས་པ་དང་། འདུས་པར་རྒྱུད་སྡེ་འོག་མའི་རིན་ཆེན་ཕྲ་བཀོད་
ཀྱི་རྒྱུན་ལས་འདིར་བདག་མེད་དོན་མཚོན་རུས་པའི་རྒྱན་གྱིས་ཁྱད་པར་དུ་
འཕགས་པ་དང་། འདུས་པར་ཞི་བ་སྙིང་རྗེའི་རང་ཉམས་ཅན་ལ། འདིར་ཁྲོ་
ཆགས་གར་དགུའི་ཉམས་ཀྱིས་ཁྱད་པར་དུ་འཕགས་པ་དང་། འདུང་པར་ཕྱག་
མཚན། རྡོ་རྗེ་འཁོར་ལོ་སོགས་ལ། འདིར་རྣལ་འབྱོར་དང་། རྣལ་འབྱོར་
མའི་མཚོན་ཆ་འཛིན་པས་ཁྱད་པར་དུ་འཕགས་པ་དང་། འདུས་པར་ལྷ་
གནས་རིན་ཆེན་གཞལ་མེད་ཁང་ཙམ་ལ་འདིར་རྟོག་མེད་དུར་ཁྲོད་བརྒྱད་ཀྱིས་
བསྐོར་བས་ཁྱད་པར་དུ་འཕགས་པ་དང་། འདུས་པར་ལེ་ཚེ་དགུ། ལྷ་སྣམ་
འཕར་མ་ཙམ་ལ་འདིར་ཡུལ་ཉེར་བཞིའི་འཁོར་ལོ་གསུམ་གྱིས་ཁྱད་པར་དུ་
འཕགས་པ་དང་། འདུས་པར་ཕྱི་ལུས་ངག་ཡིད་ཀྱི་དྲི་མ་སྦྱོངས་པའི་དབང་མ་
འདིར་ནང་རྩ་ཐིག་རླུང་གསུམ་གྱི་སྤྱོང་བྱེད་དུ་བསྐུར་བས་ཁྱད་པར་དུ་འཕགས་
པ་དང་། འདུས་པར་བྱིན་གྱིས་བརླབས་པའི་ཁྲུས་ཆབ་ཙམ་ལ། འདིར་རྡོ་རྗེ་
སློབ་དཔོན་གྱི་སྙིང་ཁྲག་གི་ཐིག་ལེ་གནས་གསུམ་དུ་འགོད་པས་ཁྱད་པར་དུ་
འཕགས་པ་དང་། འདུས་པར་དམ་ཚིག་པ་ལ་ཡེ་ཤེས་པ་གཉིས་བསྲེ་ཙམ་ལ་
འདིར་ཕོ་ཉ་རྣམ་གསུམ་ལག་བརྡའི་སྒོ་ནས་བསྲེ་བས་ཁྱད་པར་དུ་འཕགས་པ་
དང༌། འདུས་པར་དབྱིངས་དང་ཡེ་ཤེས་གཉིས་མེད་དུ་བརྡ་སྤྲོད་ཙམ་ལ།
འདིར་རྩེ་ གནས་ཡི་གེས་བྱིན་གྱིས་རློབ་པས་ཁྱད་པར་དུ་འཕགས་པ་དང་།
འདུས་པར་ཐུན་མོང་བའི་རྡོ་རྗེ་བརྟུལ་ཞུགས་ཙམ་ལ། འདིར་ཐུན་མོང་མ་
ཡིན་པ་དཔའ་བོའི་བརྟུལ་ཞུགས་ཀྱི་ཁྱད་པར་དུ་འཕགས་པ་དང་། འདུས་



སློབ་དཔོན་ནག་པོ་སྤྱོད་པའི་རྟོགས་བརྗོད། 453
པར་སྣོད་བཅུད་སྦྱོང་བའི་བསྐྱེད་རིམ་ཙམ་ལ། འདིར་ཕྱི་ནང་གི་ཡུལ་ཉེར་
བཞི་མཚུངས་ལྡན་དུ་སྦྱོང་བའི་བསྐྱེད་རིམ་གྱིས་ཁྱད་པར་དུ་འཕགས་པ་དང།
འདུས་པར་རིམ་ལྔའི་སྒོ་ནས་རྫོགས་རིམ་ལ་འཇུག་པ་ལ། འདིར་དཔྱིད་དང་
ཐིག་ལེ་ཞལ་སྦྱོར་རིམ་བཞིའི་སྒོ་ནས་མྱུར་བདེས་འཇུག་པ་ཁྱད་པར་འཕགས་སོ་
ཅེས་ལེགས་པར་དགོངས་པའི་མོད་ལ། མཁའ་འགྲོ་མའི་འདུས་པ་དེ་དག་ཀྱང་
ནམ་མཁའ་ལ་འཇའ་ལྟར་ཡལ་ཏེ། སྐྱ་རེངས་ཀྱི་བུ་སྙིང་རྗེ་ཆེན་པོ་ཅན་འཛམ་
བུ་གླིང་འདིར་འོངས་པའི་དུས་དང་རྗེས་འབྲེལ་དུ་གྱུར་བ་ན། ནག་པོ་སྤྱོད་པ་
རང་གི་ཐུགས་ཀྱང་རབ་ཏུ་དྭངས་ཤིང་དགའ་བའི་ཏིང་ངེ་འཛིན་བརྙེས་པ་ཉིད་
དང་མཚུངས་པར་རྣལ་འབྱོར་མའི་ཞབས་དྲན་པའི་བདེ་བ་རྗེས་སུ་མྱོང་བར་
གྱུར་ཏེ། ། ལས་སད་སྐལ་ལྡན་སྐྱེས་བུ་ལ། ། མ་དང་མཁའ་འགྲོས་བྱིན་རློབ་
ཏེ། ། ལམ་དང་ཐེག་པའི་འཇུག་སྒོ་ཡང་། ། སྐས་ཀྱི་གདང་བུ་ཇི་བཞིན་
ནོ། ། དེར་གཙུག་ལག་ཁང་གི་ཁྱོན་དེ་ནས་ཕྱིར་བྱོན་པ་ལས་རྒྱ་སྲང་གི་བཞི་
མདོ་ཞིག་ན། མཁའ་འགྲོ་མའི་ཚོགས་རྣམ་པ་མ་ངེས་པ་དཔག་ཏུ་མེད་པ་ཞིག་
འཁོད་པའི་བྲལ་ཞབས་ན། མཁའ་འགྲོ་མ་ཞྭ་གོས་ཧྲུལ་བ་མདོག་མི་སྡུག་པ་
སོའི་རྩེ་མོ་གསུམ་གྱེས་པ། མིག་ཤེལ་མིག་ཏུ་སྣང་བ་ཞིག་འདུག་པ་ལ། འདི་བླ་
མཛ་ལནྡྷ་ར་བས་ལུང་བསྟན་པའི་མཁའ་འགྲོ་དེ་ཡིན་མཉམ་པའི་རྗེས་དཔག་
འཁྲུངས་ཏེ་ཕྱག་བགྱིས་ནས་ཐལ་མོ་སྦྱར་བླ་མས་བསྐུར་བའི་རྒྱན་དྲུག་ཀྱང་དེའི་
སྤྱན་སྔར་བཀོད་བཞིན་དུ་གུས་པའི་ཡིད་དང་རྗེས་འབྲེལ་གྱི་ངག་གིས་འཕྲིན་དུ་
གསོལ་བ་ཡང་བདག་ཛ་ལནྡྷ་རའི་དགོན་པ་ནས། བླ་མ་ཛ་ལནྡྷ་རས་རྒྱན་དྲུག་
འདི་བྱིན་གྱིས་རློབ་པའི་ ཕྱིར་དུ་འདིར་བཏང་ན། དེ་བཞིན་དུ་བྱིན་གྱིས་



454 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རློབས་པར་མཛོད་ཅེས་གསོལ་བའི་སྐད་ཅིག་ལ། མཁའ་འགྲོ་མ་དེས་རུས་པའི་
རྒྱན་དྲུག་དེ་ལ་ཆ་ཤས་རེ་རེ་ནས་ཕྱག་ཏུ་བཞེས་ཏེ་སྔགས་བརྗོད་པས་བྱིན་གྱིས་
བརླབས་ནས། རྡོ་རྗེའི་མདུད་པའི་སེ་ཆིངས་དམ་པོ་ཡང་ཕྱག་གིས་བཅིངས་ཏེ།
ཛ་ལནྡྷ་ར་ས་ལ་ནམ་འཕྲོད་ཁ་མ་འབྱེད་ཅེས་གསལ་བར་བསྒོ་ནས། ཨོ་རྒྱན་རྡོ་
རྗེའི་གནས་དེ་ཉིད་ནས་སླར་ཕྱིན་པའི་ལམ་ཞིག་ཏུ་ཐུགས་ཙག་ཙག་པོར་གྱུར་
ནས་མཁའ་འགྲོའི་མང་དུ་སས་བསྡམས་པའི་རྡོ་རྗེའི་སེ་ཆིངས་བཀྲོལ་ནས་རུས་
པའི་རྒྱན་དྲུག་སྐུ་ལ་གསོལ་བའི་དེ་མ་ཐག་འདབ་ཆགས་མཁའ་ལ་འཕྱོ་བ་བཞིན་
འཕུར་ལྡིངས་སུ་གྱུར་པས་དགྱེས་མགུར་མཛད་བཞིན་ཐག་ཐོག་མེད་པར་ཛ་
ལནྡྷ་རའི་གནས་ག་ལ་བ་དེར་ཡུད་ཙམ་གྱིས་བགྲོད་པ་ཐོབ་ཏེ་རྒྱས་བཏབ་པའི་
ས་ཆིངས་ཀྱང་སྔར་བཞིན་དུ་གདམས་སོ། ། མཁའ་འགྲོའི་སྔགས་ཀྱི་བྱེད་པ་
གང་། །གང་ཡང་སྒྱུ་མ་ཇི་ལྟའི་ཚུལ། ། ཚུལ་བཞིན་ངོ་མཚར་རྨད་བྱུང་ཉིད།
། ཉིད་ཀྱི་ཐུགས་ལ་ཡང་མཚན་གྱུར། ། དེར་བླ་མ་ཛ་ལནྡྷ་རའི་ཞབས་ཀྱི་ཆུ་
སྐྱེས་ལ་གཙུག་གིས་བཏུད་ཏེ། རུས་པའི་རྒྱན་ཕྱག་གི་པདྨར་སྟབས་པ་ན། ཤྲཱི་
ཛ་ལནྡྷ་རའི་སྤྱན་གྱིས་གཟིགས་པས་དཔྱོད་པར་མཛད་ནས་ཅི་མདུད་ཆིངས་
འདི་ནི་མཁའ་འགྲོ་མའི་ཕྱག་གིས་མཆིང་བར་མཛད་པ་མ་ཡིན་དྲང་ཞེས་བཀའི་
བསྒོ་བས་ངོ་གནོང་བའི་ཡུལ་བརྟེན་བཞིན་དུ། གང་བདག་གིས་བླ་མས་གནང་
བའི་ཡེ་ཤེས་ཉིད་ཀྱིས་དཀའ་བ་མེད་པར་ཨོ་རྒྱན་རྡོ་རྗེའི་གནས་སུ་ཕྱིན་པར་
གྱུར་ཅིང་། མ་ཡེ་ཤེས་ཀྱི་ལུས་ཅན་དག་གི་ཞལ་གྱི་དཀྱིལ་འཁོར་ཡང་མཐོང་
གདམས་པ་དང་རྗེས་གདམས་གང་ཡང་ཐོས་ལགས་ན། ད་ནི་ཅི་ནས་ཀྱང་
རྒྱུད་ལུས་པའི་གསང་བའི་གཏམ་ཕུལ་དང་མཐར་ཕྱུང་བའི། རྣལ་འབྱོར་



སློབ་དཔོན་ནག་པོ་སྤྱོད་པའི་རྟོགས་བརྗོད།
455
གསང་མཐའི་ལམ་གསང་བའི་བཀའི་གསང་བ་དག་ཅིག་གིས་བདག་གི་རྒྱུད་
སྨིན་པར་མཛད་པ་ཅི་སྣང་ཅེས། སོར་བཅུ་གཙུག་ཏུ་བཀོད་ནས་གསོལ་བས།
ཛ་ལནྡྷ་ར་བས་རང་གི་དེ་ཉིད་མངོན་སུམ་དུ་མཛད་པའི་ཞལ་གྱི་བདུད་རྩིས་
ཚིམ་པའི་གནས་ལ་འགོད་པར་མཛད་དོ། ། གང་ཡང་གདམས་པའི་བདུད་
རྩིའི་བཅུད། ། བླ་མ་སངས་རྒྱས་ལས་གཞན་ཅི། ། དེ་དེ་ཉིད་ཀྱིས་རྗེས་གཟུང་
ན། ། དེས་ནི་མི་འགྲུབ་ཅི་ཞིག་ཡོད། དེས་ན་ཛནྡྷ་རའི་བསྟི་གནས་དེ་ཉིད་དུ་
ཉིན་མཚན་གྱི་ཁོར་མོ་ཁོར་མོར་རིམ་པ་གཉིས་ཀྱི་རྣལ་འབྱོར་གྱི་གཟིགས་པ་རྗེས་
སུ་སྐྱོང་བ་ལྷུར་ལེན་པས་དུས་འདའ་བར་མཛད་པ་ན། ལམ་གྱི་རྟགས་མྱོང་
བའི་ཡུལ་དུ་འགག་པར་མི་སྤྱོད་པའི་ཏིང་ངེ་འཛིན་གྱི་སྒོ་དུ་མ་དག་ཅིག་གིས་
ནག་པོ་སྤྱོད་པའི་ཐུགས་ཡོངས་སུ་གངས་ནས་དངོས་གྲུབ་ཀྱི་གནས་ལ་སྙེམས་པ་
ཐོབ་པ་སྟེ། རང་གི་འཁོར་དུ་གྱུར་པའི་རྣལ་འབྱོར་པ་ཕོ་མོ་མ་ལུས་པ་དག་ལ་
ཡང་ཡུལ་ཉེར་བཞིར་བརྟུལ་ཞུགས་ཀྱི་སྤྱོད་པ་སྤྱོད་དུ་འགྲོའོ་ཞེས་དྲིལ་བུ་
བསྒྲགས་ཏེ། རང་གི་བླ་མ་ཤྲཱི་ཛ་ལནྡྷ་ར་པའི་ཞབས་ཀྱི་ཆུ་སྐྱེས་ལ་མགོས་བཏུད་
ནས། བདག་ཡུལ་ཉི་ཤུ་རྩ་བཞིར་བརྟུལ་ཞུགས་སྤྱོད་པ་སྤྱོད་དུ་འགྲོ་བ་བཀའི་
གནང་བ་དང་། བླ་མ་ལ་མཁའ་འགྲོ་མས་བསྩལ་བའི་རུས་རྒྱུན་མངའ་བ་དེ་
ཡང་བདག་ལ་ཞུའོ་ཅེས་གསོལ་བ་ན། བླ་མ་ཛ་ལནྡྷ་ར་པས་བཀའ་བསྩལ་བ་ནི།
དེ་ལྟར་བརྟུལ་ཞུགས་ཀྱི་སྤྱོད་པ་སྤྱོད་དུ་འཁྱམས་པ་ལ་ནི་རྫུ་འཕྲུལ་གྱི་གནས་ལ་
གོམ་པ་རྙེད་པ་ཞིག་དགོས་ན་ཁྱོད་ཀྱི་སྔོན་དུ་ཅི་བྱས་ཞེས་པའི་མོད་ལ། ནག་པོ་
སྤྱོད་པས་ས་དེ་ན་སྟག་མོ་མི་ཟན་ཤའི་སྲེད་པས་བཞིན་ཁྲོས་ཏེ་སྐད་ཀྱི་ངར་སྒྲ་
འབྱིན་པ་ཞིག་འདུག་པ་ལ། ཕྱག་གི་སྡིགས་འཛུབ་བསྟན་ཏེ་གནད་ལ་བོར་



456 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བའི་སྐད་ཅིག་དེ་ཉིད་ལ་ཤིང་ལྟར་རེངས་པར་གྱུར་ཅིང་། ཡང་ཛ་ལནྡྷ་རའི་
དགོན་པའི་རིའི་ངོས་ཐག་རིང་བ་ཞིག་ན། རི་དྭགས་ཀྲྀཥྞ་ས་ར་ཕོ་མོ་གཉིས་
ཞིག་ལྗོན་ཤིང་གི་གྲིབ་བསིལ་ལ་བག་ཕབ་ཏེ་འཁོད་པ་ལ་སྤྱན་གྱི་རྫི་མ་བསྐྱོད་
པའི་ལྟ་སྟངས་ཀྱིས་བཀུག་པས་ནམ་མཁའི་སྐར་མདའ་ལྟར་དེར་དྲུང་དུ་བཏུད་
ནས་ཞབས་ཀྱི་མཐིལ་ལ་ལྕེའི་རྩེས་དྲུད་པར་བྱེད་དོ། ། དེའི་སྐད་ཅིག་ལ་ཡོངས་
སུ་སྨིན་པའི་ཤིང་འབྲས་རོ་དྲོ་བ་དྲི་བསུང་བཀུ་བ་དག་གཅིག་ལ་འགུགས་པའི་
ལྟ་སྟངས་བསྒྱུར་བ་ལས་ཕྱག་གི་པདྨོར་སོན་ཏེ། བསྙིམ་པའི་དབུས་སུ་བཀོད་
དོ་བླ་མ་ལ་འབུལ་བ་བྱས་ཞེས་གྲག་གོ། རླུང་སེམས་དབང་བསྒྱུར་མིག་འཕྲུལ་
གང་། ། དེ་ནི་སྒྱུ་མས་དཔེར་མིན་ཏེ། ། ཁབ་ལེན་རྡོ་ཡི་ལྕགས་ཕྱེར་ལྟར། །
ངང་གིས་དབང་མེད་གཡོ་བ་ཉིད། ། དེར་ཛ་ལནྡྷ་རའི་གསུང་གིས་འདི་ཙམ་
རྣམ་ཤེས་ཀྱི་ལས་ཞེས་པ་གཡས་རོ་མའི་རླུང་ལས་སུ་རུང་བ་ཡིན་ཏེ། ཡེ་ཤེས་ཀྱི་
ལས་གཡོན་རྐྱང་མའི་རླུང་ཡང་དབང་དུ་འདུད་དགོས་པས་སླར་འདི་དག་
དགྲོལ་བར་བགྱིས་ཞེས་གསུངས་པ་དེ་དག་དགྲོལ་བ་ནི་མ་ནུས་སོ། དེར་བླ་མ་
དེ་ཉིད་ཀྱིས་སེ་གོལ་ཏོག་པའི་སྐད་ཅིག་ཐང་ཅིག་ལ་སེམས་ཅན་དེ་དག་རང་
རང་གི་གནས་སུ་སོང་ཞིང་། ཤིང་འབྲས་དག་ཀྱང་གང་ལས་འོངས་པའི་ཤིང་
གི་ཡལ་འདབ་ཀྱི་ངོས་ལ་ཆགས་པར་གྱུར་ཏོ། ། འདི་ལྟར་སྦྱངས་དང་གོམས་
པའི་ཆའི། ། གནས་སྐབས་གོང་མ་གོང་མ་སྟེ། ། ནོར་བུའི་གནས་ལ་དེད་
དཔོན་གྱིས། བློ་རྩལ་འཕེལ་བའི་རིམ་བཞིན་ནོ། ། དེར་ནག་པོ་སྤྱོད་པ་རང་
གི་རོ་རྐྱང་གི་རྒྱུ་བ་ཆ་མ་སྙོམས་པས་ཡིད་ལྷག་པར་འབྱུང་ཞིང་། ། ཡུལ་ཉེར་
བཞི་དང་། ཡུལ་ལྗོངས་ཀྱི་ཕོ་བྲང་ཀུན་ཏུ་འཁྱམས་པ་ལ་སེམས་འཕྱོ་བའི་



སློབ་དཔོན་ནག་པོ་སྤྱོད་པའི་རྟོགས་བརྗོད། 457 །
བརྡའི་ཚོགས་པ་ཞེས་བྱ་བའི་གླུ་དབྱངས་ལེན་པ་ཡང་། འཇིག་བྱེད་དུས་
མཚན་མ་ཡི་ལམ་ནི་བཀག ། དེ་མཐོང་ཀཱ་ཧཱ་སེམས་ནི་རྣམ་མི་དགའ། །ཀཱ་
ཧཱ་གང་དུ་ཕྱིན་ནས་གནས་འཆའ་བྱེད། ། ཡིད་ཀྱི་སྤྱོད་ཡུལ་གང་དེ་བཏང་
སྙོམས་འདུག ། གསུམ་གསུམ་གསུམ་པ་གསུམ་ཀྱང་སོ་སོར་འདུག ། ཀཱ་སྣ་
ས་སྨྲས་པ་སྲིད་པ་ཡོངས་སུ་སྦྱོང་། ། གང་དང་གང་བྱུང་དེ་དང་དེ་མང་པོ། །
བདག་ཉིད་བཅིངས་ནས་ཀཱ་སྣ་ཡིད་མི་བདེ། ། འདི་ནི་ཀཱནཱ་སྣ་རྒྱལ་པོའི་ཕོ་
བྲང་ཉེ། ། ཀཱ་སྣས་སྨྲས་ཀྱང་བདག་གི་སྙིང་མི་འཇུག ། ཅེས་དབྱངས་སུ་
ལེན་བཞིན་ནན་གྱིས་བླ་མར་གསོལ་བ་ལས། ཛ་ལནྡྷ་རས་སྔར་ ཨོ་རྒྱན་གྱི་
གནས་སུ་མཁའ་འགྲོ་མ་ལ་བྱིན་གྱིས་རློབ་པར་ཞུར་བཏང་བའི་རུས་པའི་རྒྱུན་
དྲུག་དེ་ཡང་བསྩལ་ཏེ། ཁྱོད་དེ་དེ་ཙམ་དུ་བརྟུལ་ཞུགས་ཀྱི་སྤྱོད་པ་ལ་སེམས་
ཤིང་དགའ་མགུར་སྤྱོད་ན། དེ་ཝི་ཀོ་ཊའི་གནས་ཙམ་མིན་པའི་ཡུལ་ཉེར་
གསུམ་དུ་ཅི་བདེར་བགྲོད་ཅིང་དེ་ཝི་ཀོ་ཊ་ན་མཁའ་འགྲོ་ཤིན་དུ་མི་སྲུན་པ་དུ་མ་
དག་བཞུགས་ཤིང་སྲོག་འཕྲོག་པའི་བར་ཆད་རྩོམ་པས་དེར་ནན་གྱིས་འགྲོ་བའི་
གནས་མེད་དོ། ། ངའི་སློབ་མ་དངོས་གྲུབ་ཀྱི་གནས་ཐོབ་པའི་ཐ་ག་པ་རྒད་པོ་
ཞིག་ལམ་ན་ཡོད་ཀྱིས་དེས་ཇི་ལྟར་བསྒོ་བ་ལ་ཐེ་ཚོམ་མེད་པར་ཅི་སྨྲ་བའི་ངག་
ཚུལ་བཞིན་དུ་བསྒྲུབས་ཞེས་བཀའ་གནང་ནས། ནག་པོ་སྤྱོད་པ་ཉིད་ཀྱང་།
བླ་མ་དང་མཁའ་འགྲོས་བྱིན་གྱིས་བརླབས་པའི་རྒྱན་དྲུག་གིས་སྐུ་ལ་བརྒྱན།
ཞབས་ཁྲུ་གང་གིས་ས་ལ་མི་རེག་པར་བསྐྱོད། གསེར་གྱི་གདུགས་བདུན་ནི་
འཛིན་པའི་བྱེད་པས་མ་བསྐྲུན་བཞིན་བར་སྣང་ན་གཡོན་སྐོར་དུ་འཁོར་བའི་
ཚུལ་དུ་ལྡིང་ཞིང་བགྲོད། ཐོད་པའི་ཌ་མ་རུ་རྩ་བདུན་ནི་འཁྲོལ་བའི་བསྐུལ་



458
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
བྱེད་མེད་བཞིན་ཀ་ར་ཀ་ར་ལ་སོགས་པ་དཔའ་བོ་ཉི་ཤུ་རྩ་བཞིའི་སྔགས་ཀྱི་སྒྲ་
སྒྲོག་པ་དང་བཅས་ནམ་མཁའི་དབྱིངས་ཁྱབ་པའི་ང་རོ་འདོན་བཞིན་དུ་འགྲོ།
མི་སྣང་བའི་འཁོར་བདུན་བརྒྱ་ནམ་མཁའ་ལ་འཕུར་ལྡིང་དང་། སྣང་བའི་
འཁོར་བདུན་བརྒྱ་ ས་ ལ་ རྐང་པས་ཞབས་འབྲིང་དུ་བྱས་ནས་བཞུད་ཅིང་།
དེའི་ཚེ་དགའ་བས་དྲངས་པའི་དཔའ་བོ་ཏ་ལ་ཞེས་པའི་གླུ་དབྱངས་ལེན་པ་ནི།
གང་ཚེ་ཟླ་བ་གང་བ་ཤར་གྱུར་པ། ། དེ་ཚེ་སེམས་ཀྱི་རྒྱལ་བ་དྲི་མ་མེད། ། གཏི་
མུག་དྲ་བ་གཅོད་པ་བླ་མའི་གསུང་། ། ཡུལ་དང་དབང་པོ་ནམ་མཁར་སློབ་
པར་གྱུར། ། མཁའ་མཚུངས་ས་བོན་གང་ཞིག་མཁའ་མཉམ་འགྲོ། ། རང་གི་
ཤིང་ལངས་ཁམས་གསུམ་གྲིབ་མས་ཁྱབ། །ཉིན་བྱེད་ཤར་བས་མཚན་མོ་སེལ་
བར་བྱེད། ། སྲིད་མཚོར་གཏི་མུག་རབ་རིབ་སེལ་བར་བྱེད། ། ཇི་ལྟར་ངང་
པའི་རྒྱལ་པོ་ཆུ་འདམ་འབྱེད། སྲིད་པ་ཟ་ཞེས་ཀཱནྡཱ་པ་ཡིས་སྨྲས། ། ཞེས་
དབྱངས་སུ་འཚེར་བཞིན་ཡང་ཡུལ་གྲུ་ཆེན་པོ་ཞིག་ཏུ་ཏོལ་བས། དེར་ཐ་ག་པ་
མང་དུ་འདུག་པ་ལ། ཐ་ག་པ་རྒད་པོ་ལོའི་གྲངས་དུ་མའི་གནས་འཛིན་པའི་སྐྲ་
དང་ཁའི་སྤུ་དག་མདོག་གསུམ་གྱི་མཐར་སོན་པ་ལུས་སྒུར་ཞིང་ལག་པའི་སོར་མོ་
འཁྱོགས་པའི་རྣམ་པ་ལྡན་བཞིན་ཡང་། ཐགས་འཐག་པའི་ལས་ལ་དགའ་གར་
བརྩེ་བ་ཅིག་འདུག་པའི་གམ་དུ་བྱོན་པས། དེ་ན་རེ། རྣལ་འབྱོར་བ་རྣམས་
ལམམ་གི་ན་བྲ་སྒྲིའི་ཁྱིའུ་ལོ་བརྒྱད་པའི་རོ་གསར་པ་ཡིད་དུ་འོང་པ་ཞིག་འདུག་
པ་མི་ཟའི་ཟེར་བ་ལ། ནག་པོ་སྤྱོད་པས་དེ་ག་ན་འདུག་སྨྲས་པས་ཐ་ག་པ་རྒད་
པོ་ན་རེ། ངས་བསྟན་གྱིས་ཟེར་རོ། ། དེའི་རྩར་ཁྲིད་ནས་འདིའོ་ཞེས་བརྗོད་
པ་ན། དེར་ནག་པོ་སྤྱོད་པས་སློབ་མའི་ཚོགས་དང་བཅས་པས་རོ་དེ་ལ་གྲིས་



སློབ་དཔོན་ནག་པོ་སྤྱོད་པའི་རྟོགས་བརྗོད། །
__
459
བཅད་དེ་ཟ་བར་བརྩམས་པས་ཐགས་མཁན་རྒན་པོ་དེ་ན་རེ་དེ་འདྲ་ག་ལ་རུང་
ཟེར་ལྕེ་སྤྱང་ཆས་ཆེ་བ་ཞིག་ཏུ་སྤྲུལ་ནས་ཡུད་ཙམ་ལ་རོ་དེ་རྗེས་ཙམ་ཞིག་ཀྱང་
མེད་པར་ལོངས་སྤྱད་དེ། སླར་ཐ་ག་པ་རྒད་པོ་རང་གི་ལུས་སུ་གྱུར་ནས། རྣལ་
འབྱོར་པ་རྣམས་རོ་འདི་ནི་སྐྱེ་བ་བདུན་དུ་སྟེག་བྲལ་གཙང་མའི་ལུས་རྒྱུད་པའི་
བྲམ་ཟེའི་ཁྱེའུ་ཞིག་ཏེ་རྙེད་པའི་མཆོག་འདི་ལ་ཁྱེད་དག་འཇོལ་བར་བགྱིས།
ད་ནི་བདག་གི་ཁྱིམ་དུ་ཟས་ཀྱི་བསྙེན་བཀུར་གྱི་མགྲོན་ཅིག་ལ་འབྱོན་པར་མཛོད་
ཅིག་ཅེས་སོན་ནས་ཐོག་མར་ནག་པོ་སྤྱོད་པ་ཉིད་ཀྱིས་རྫུ་འཕྲུལ་གྱིས་བགྲོད་པས་
བྱོན་པ་ན། ཁྱིམ་དེ་ན་ནི་ལོངས་སྤྱོད་པའི་ཟས་འབྲས་ཆན་བཙོས་པ་རྫ་མ་ཆུང་
ཆུང་གང་། མ་ཧེའི་ཤ་གཟུག་གཅིག འབྲས་ཆང་ཛ་བུམ་གང་ལས་གཞན་ཅི་
ཡང་མི་འདུག་པས། ཅི་ངེད་རྣལ་འབྱོར་ཕོ་མོ་སྟོང་དང་བཞི་བརྒྱ་ཙམ་ཞིག་
ཡོད་ན་ཟས་འདིས་ཇི་ལྟར་ཚིམ་པར་ནུས་སམ་དགོངས་ནས་བཅོམ་ཆུང་ངུས་
བཞུགས་པས། དེར་ཐ་ག་པ་རྒད་པོ་དེ་བྱུང་ནས་འཁོར་མ་ལུས་པ་བོས་ཤིག་
ཅེས་བརྗོད་པ་ན། ནག་པོ་སྤྱོད་པས་ཁྱོད་ཀྱི་ཚོགས་ཀྱི་ཟས་འདིས་ངེད་ཉུང་ངུ་
ཅིག་ལས་ཚིམ་པར་མི་སྤྱོད་ཀྱིས་ཁྱེད་ཐུགས་ལས་ཆུང་བར་མཛོད་ཅེས་སྨྲས་པས།
ཐ་ག་པ་ན་རེ། ཁྱོད་ལ་འཁོར་སྟོང་བཞི་བརྒྱ་འདུག་པ་ངས་ཤེས་ཀྱིས་དེ་ཐམས་
ཅད་འཚོགས་ཤིག་ཚིམ་པར་གདོན་མི་ཟའོ་ཞེས་སྨྲས་པས། དེར་ནག་པོ་སྤྱོད་
པ་འཁོར་བཅས་ལ་ཞག་བདུན་དུ་བཟའ་བཏུང་ཟད་པ་མེད་པ་རྙེད་པས་ཡིད་
གང་བར་བསྒྲུབས་ནས། ཐ་ག་པ་རྒད་པོ་ན་རེ། ནག་པོ་སྤྱོད་པ་ཁྱོད་དང་བླ་
མ་ཛ་ལནྡྷ་རའི་སློབ་མར་མཚུངས་ཀྱི་ང་ལ་ཁྱོད་ཀྱི་གདམས་པའི་སྐྱེས་ཅུང་ཟད་
ཀྱིས་ཡིད་མགུ་བའི་གླུ་ཅིག་ལོང་ཟེར་ནས་ཚོགས་ཀྱི་འདུ་བ་དེ་ཉིད་དུ་ནག་པོ་



460_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྤྱོད་པས་མ་ལ་པཱི་གེ་ཊ་ལ་ཞེས་བྱ་བའི་གླུ་དབྱངས་ལེན་པ་ནི། གང་ཞིག་ཡིད་
ཀྱི་སྤྱོད་ཡུལ་མིག་འཕྲུལ་འདྲ། ། ལུང་དང་པོ་ཏི་བརྫུན་གྱི་ཕྲེང་བ་ཡིན། ། ཇི་
ལྟར་སྨྲས་པས་ལྷན་སྐྱེས་བརྗོད་པར་ནུས། ། ལུས་ངག་ཡིད་ལ་གང་དུའང་མི་
འཇུག་གོ ། བླ་མས་བརྫུན་གྱི་ཐབས་ཀྱིས་སློབ་མ་ལ། ། ངག་གི་ལམ་ལས་
འདས་པ་ཇི་ལྟར་སྨྲས། ། གང་དེ་སྨྲས་པ་དེ་དང་དེ་རྣམས་བརྫུན། ། བླ་མའི་
ཐབས་ཀྱིས་སློབ་མ་འཁྲུལ་བར་བྱ། ། ཀཱ་ནྣས་རྒྱལ་བའི་རིན་ཆེན་ཇི་ལྟར་
སྨྲ། ། ལྐུག་པས་འོན་པར་སྨྲ་བ་ཇི་བཞིན་ནོ། ། དེར་ཐ་ག་པ་རྒན་པོ་དེ་ཡང་ཡི་
རངས་པ་བླ་ན་མེད་པའི་གནས་ཐོབ་སྟེ། ད་ནི་རྣལ་འབྱོར་པ་ཁྱེད་རྣམས་ཅི་
བདེར་སོང་ཞེས་བརྡ་སྦྱར་ནས་ནག་པོ་སྤྱོད་པ་འཁོར་དང་བཅས་པ་སྔར་བཞིན་
དུ་ངོ་མཚར་བའི་རྣམ་པར་རོལ་པས་བསྐྱོད་པར་མཛད་པ་ན། ཡང་ཡུལ་གྲུ་
ཆེན་པོ་ཞིག་ཏུ་སོན་པར་གྱུར་པའི་སྐབས་ཡུལ་གྲོང་དེ་ན་གནས་པའི་སྐལ་བ་
དང་ལྡན་པའི་བུ་མོ་སྤུན་གཉིས་སློབ་དཔོན་འཁོར་དང་བཅས་པའི་རྣམ་པར་
ཐར་པ་ལ་དད་གུས་སྐྱེས་ཏེ། རྣལ་འབྱོར་གྱི་ལམ་ལ་འཇུག་པར་མོས་པ་ན།
སྐལ་བའི་དབང་གིས་རེ་བ་ཡོངས་སུ་གང་བར་མཛད་ནས་མིང་རྣལ་འབྱོར་མ་ཀཱ་
ན་ཁ་ལ་དང་། མེ་ཁ་ལར་མིང་ཀྱང་བསྩལ་ཏེ། དེའི་ཚེ་དགྱེས་པ་སྤྱོད་པའི་
དགའ་བས་ཚོགས་པས་ཁྱབ་པ་ཞེས་བྱ་བའི་གླུ་དབྱངས་བཞེས་པ་ཡང་། ཨེ་ཝ་
མ་ཡི་གེ་བརྟེན་བྱས་ཀ་ཉིད་ཉིད། ། རྣམ་པ་སྣ་ཚོགས་ཁྱབ་བྱེད་མཆིང་བ་
སྟོན། ། ཀནྣས་རྩེ་ཞིང་སྦྲང་གི་ཆང་གི་མྱོས། ། ལྷན་སྐྱེས་ཆུ་སྐྱེས་ཚལ་ཞུགས་
སེམས་མེད་གྱུར། ། ཇི་ལྟ་ཇི་ལྟར་གླང་ཆེན་གླང་མོར་ཆགས། ། དེ་ལྟ་དེ་ལྟར་
དེ་ཉིད་དངོས་རབ་འབབ། ། འགྲོ་དྲུག་མཐའ་དག་རང་བཞིན་དག་པ་དེ། །



སློབ་དཔོན་ནག་པོ་སྤྱོད་པའི་རྟོགས་བརྗོད།
461
དངོས་དང་དངོས་མེད་ལ་ཆགས་མ་དག་པས། ། སྟོབས་བཅུའི་རིན་ཆེན་
ཕྱོགས་བཅུ་རྣམས་སུ་འཕྲོད། ། རིག་པའི་གླང་དབང་ཉོན་མོངས་ཉིད་ཀྱིས་
སྩལ། ། ཅེས་དགའ་མགུར་སྤྱོད་བཞིན་དུ་ཡང་སྔར་གྱི་རྣམ་པར་འཕྲུལ་པས་
རྩེན་པར་མཛད་བཞིན་ཡུལ་གྲུ་དེ་དག་བརྒལ་ཏེ་བྱོན་པ་ལས་རྒྱལ་པོ་རཱ་མ་ཎ་
དགའབྱེད་ཀྱི་ཕོ་བྲང་མཆོག་ག་ལ་བ་དེར་བགྲོད་པར་གྱུར་ཏེ། དེར་ཕོ་བྲང་
གསེར་གྱི་དྲ་བ་དང་དྲ་བ་ཕྱེད་པའི་ཁེབས་ཅན་ཡིད་དུ་འོང་པ་ལྷའི་གནས་རྣམ་
པར་རྒྱལ་བའི་ཁང་བཟང་ལ་འགྲན་པར་སྤྱོད་པ་དེར་བྱོན་ནས། རཱ་མའི་བུ་ལ་
ཝ་ཡི་དང་དེའི་མཆེད་དུ་གྱུར་པ་ཀུ་ས་ལི་གཉིས་དག་འདུལ་བའི་ཞིང་དུ་
དགོངས་ཏེ། རྒྱལ་བུ་གཞོན་ནུ་དེ་ཉིད་ཡིད་དགའ་བའི་ཤིང་རྟའི་རྩེད་འཕྱོ་
རྣམ་གྲངས་དུ་མ་ཅན་གྱིས་ཡིད་རྗེས་སུ་དྲངས་ནས་རྣལ་འབྱོར་པའི་ལམ་འཇུག་
ངོགས་བདེ་བ་ལ་འགོད་པར་མཛད་ལ། དེའི་ཚེ་སྔར་བྱིས་པ་བློ་ཁྲིད་པའི་
བརྡའ་ཅན་དེ་དག་གིས་བརྡ་འགྲོལ་གྱི་གླུ་དབྱངས་དག་ཅིག་ལེན་པར་མཛད་པ་
ནི་རྔ་བོ་ཆེ་ཞེས་པའི་གླུ་དབྱངས་བཞེས་པ་ཡང་། སྙིང་རྗེའི་རྒྱལ་ལ་རྒྱུན་པོ་རྩེ་
བར་བྱེད། ། བླ་མའི་གསུང་གིས་སྲིད་པའི་སྟོབས་ལས་རྒྱལ། ། ཕྱོགས་སུ་ཏུ་ཨ་
བསྐུལ་ནས་རྒྱལ་པོ་ལ། ། ཕན་བཏབས་ཀཱནྡྷ་རྒྱལ་པོའི་ཕོ་བྲང་ཉེད། ། དང་
པོ་མི་རེངས་བཏོན་ནས་གསོད་པར་འགྱུར། གླང་ཆེན་བཏོན་ནས་སྐྱེ་བོ་ལྔ་
དང་རྩེ། ། བློ་ཡི་རྒྱལ་པོ་ཡོངས་སུ་མྱ་ངན་འདས། ། ངེས་པར་བྱས་པས་སྲིད་
པའི་དཔུང་ལས་རྒྱལ། ། ཀཱ་སྣས་སྨྲས་པ་བདག་ནི་རྡོ་འཇོག་བཟང་། ། རེ་
མིག་དྲུག་ཅུ་རྩ་བཞི་རྩིས་ནས་ལེན། ། ཅེས་དབྱངས་སུ་བླངས་པས་རྒྱལ་བུ་
གཞོན་ནུ་དེ་ཉིད་ཀྱང་རྣལ་འབྱོར་གྱི་གོ་འཕངས་བརྙེས་ཏེ་རྡ་མ་དྷུ་མ་ཞེས་པའི་



462 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཚན་འཆང་བཞིན་དུ་ ལྷན་ཅིག་དགྱེས་མགུར་དབང་སྒྱུར་བར་མཛད་པ་
ནའོ། ། དེར་རཱ་མའི་རྒྱལ་པོ་དེ་ལས་ཀྱངརིམ་གྱི་བཞུད་མཐར་སིངྒ་ལའི་གླིང་
འདོད་དགུའི་འབྱུང་གནས་ཉིད་དུ་བསྐྱོད་པར་དགོངས་ནས་རང་གླིང་འཛམ་
བུའི་གླིང་གི་སའི་ཁྱོན་ལས་བརྒལ་ནས། ཕྱིའི་རྒྱ་མཚོའི་འཇུག་ངོགས་སུ་འཁོར་
དང་བཅས་པས་བྱོན་ཏེ། དེར་སྣང་བའི་འཁོར་བདུན་བརྒྱ་པོ་དག་གྲུ་གཟིངས་
བདན་ལྔ་བརྒྱའི་འཕུར་ལྡིང་ཅན་བཀོད་པའི་ཁྱད་པར་མཛེས་པ་ལྷ་གནས་དྲ་
བས་རྒྱན་ཏེ། མཐུན་པའི་རྫས་བསྐྱོད་ནས་རྒྱ་མཚོ་ལ་གཤེགས་ཤིང་། ནག་པོ་
སྤྱོད་པ་རང་ཉིད་ཀྱང་ཀྲྀཥྛ་སཱ་རའི་པགས་པ་མ་ཉམས་པའི་གདན་རྒྱ་མཚོའི་སྟེང་
དུ་བཞག་པའི་ཁྲིར་བཞུགས་ཏེ་འཇིགས་པའམ་བག་ཚ་བ་མ་མཆིས་པར་རྡོ་རྗེའི་
གླུ་དབྱངས་ལེན་པའི་ནཱ་དའི་ང་རོ་ཉག་གཅིག་གིས་དུས་འདའ་བཞིན་ཡང་མྱུར་
བ་མྱུར་བར་རྒྱ་མཚོ་བརྒལ་བར་མཛད་དེ་དེའི་ཚེ་འདོད་པ་སྦྱིན་པ་ཞེས་བྱ་བའི་
གླུ་དབྱངས་བཞེས་པ་ཡང་། སྐྱབས་ གསུམ་གྱུར་བཅས་གཞོན་ནུ་མ་རྣམས་
བརྒྱུད། ། རང་ལུས་སྙིང་རྗེ་སྟོང་པའི་ཆུང་མ་ཅན། ། སྲིད་མཚོ་ལས་སྒྲོལ་སྒྱུ་
མ་རྨི་ལམ་བཞིན། ། དབུས་སུ་རྫོང་བཅས་ཆུ་རླབས་ཡོང་མི་ཤེས། ། དེ་
བཞིན་གཤེགས་པ་ལྔ་ཡིས་གཉན་པ་བྱས། ཀནྡས་ལུས་ནི་སྒྱུ་འཕྲུལ་ལས་སྒྲོལ་
བྱེད། ། དྲི་རེག་རོ་ནི་ཇི་ལྟ་དེ་ལྟའོ། ། གཉིད་ནི་མོད་ཀྱང་རྨི་ལམ་ཇི་བཞིན་
ནོ། ། སེམས་ཀྱི་གཉན་པ་སྟོང་ཉིད་གྲུར་འཇུག་ལ། ། ཞོན་ནས་ཀསྣ་བདེ་བ་
ཆེན་པོར་འགྲོ། ། ཅེས་དབྱངས་སུ་ལེན་པའི་ངང་ཉིད་ལས་བདེ་བར་རྒྱ་མཚོའི་
མཐའི་སྐམ་ཉིད་ལ་ཕྱིན་པར་གྱུར་ཏོ། དེར་སིང་གའི་གླིང་དེ་ན་ཆོས་འབྱོར་
རྒྱས་ཤིང་། མིའུ་རིགས་བཞི་ཕན་ཚུན་མ་ཉམས་པའི་གནས་ལ་གནས་པ་ཞིག་



463
སློབ་དཔོན་ནག་པོ་སྤྱོད་པའི་རྟོགས་བརྗོད།
ན། དེར་དམངས་རིགས་ཕལ་པར་སྣང་བའི་ཌོམྦི་ནི་ཁྱིམ་འཛིན་པའི་པདྨ་ཅན་
ཕྱག་རྒྱའི་མཚན་ཉིད་ཡོངས་སུ་ཚང་བ་ཞིག་འདུག་པ་ན། ནག་པོ་སྤྱོད་པ་ཉིད་
ནི་རྣལ་འབྱོར་གྱི་ལམ་ལ་ཞུགས་ཤིང་སྤྱོད་པའི་ལམ་བསྟེན་པའི་ཕྱིར་རྣམ་པར་མི་
རྟོག་པའི་ཡུལ་འཛིན་ཀྱང་། མཚན་ལྡན་དེས་ནག་པོ་སྤྱོད་པ་བ་བཞིན་གྱི་ཆ་
བྱད་དང་བརྗོད་པའི་ངག་རྣམས་བྲ་ཧྥ་ཉིད་དུ་མཐོང་བས་འགྲོགས་པའི་གནས་
མིན་པར་ཤེས་ཏེ་ཡིད་ཅོམ་སྐྱུངས་ཏེ་གནས་པ་ལ་ཚུལ་དེས་དགའ་བའི་ཏིང་ངེ་
འཛིན་བསྐྲུན་པའི་བར་ཆོད་དུ་གྱུར་ན་མི་རུང་ངོ་ཞེས་ཡུལ་གྱི་བསོད་སྙོམས་སྤྱོད་
པའི་སྐབས་ཕྱེད་ཀྱིས་དམངས་རིགས་ཀྱི་གྲོང་ཁྱེར་དང་ཌོམྦི་ནི་དེ་ཉིད་ཀྱི་ཁྱིམ་
སྲང་མ་ལུས་པ་ལ་ཕྱག་གི་སོར་མོས་བསྟེན་པར་མཛད་བཞིན་གཙང་རྨེ་བྲལ་བའི་
རྡོ་རྗེའི་མགུར་བཞེས་པ་ཡང་། དེ་ཤ་ཥ་ཞེས་པའི་གླུ་དབྱངས་སུ་ལེན་པ་ནི།
གྲོངཁྱེར་ཕྱི་རོལ་གཡུང་མོ་ཁྱོད་ཀྱི་ཁྱིམ། ། རེག་ཀྱིན་རེག་ཀྱིན་འགྲོ་དེ་བྲམ་
ཟེའི་བུ། ། ཀྱི་གཡུང་མོ་ཁྱོད་དང་མཉམ་འགྲོགས་བྱས། ། ཀནྡྷ་ཐོད་པའི་རྣལ་
འབྱོར་སྐྱུག་དྲོ་སྤངས། ། ཅིག་ཉིད་པད་འདབ་དྲུག་ཅུ་རྩ་བཞི་ལ། ། དེར་
གནས་གཡུང་མོ་གར་བྱེད་བ་སུ་ལི། ། བདག་གི་གཡུང་མོ་ཁྱོད་ལ་བདེན་ངོས་
དྲིས། ། འོང་དང་འགྲོ་བ་གང་གི་གྲུ་ལ་བྱེད། ། རྒུད་འཚོང་གཡུང་མོ་གཞན་
ཡང་མེ་ཏོག་སྟེགས། ། ཁྱོད་ཀྱི་ཆེད་དུ་བདག་གི་བསྟན་གཞག་གོ ། ཀྱི་ཁྱོད་
གཡུང་མོ་ བདག་ གི་ ཀཱ་པཱ་ ལི། ། ཁྱེད་ ཀྱི་ ཆེད་ དུ་ བདག་ གི་ རུས་ ཕྲེང་
བཅངས། ། རྫིང་བུ་བཅོམ་ནས་གཡུང་མོས་པད་ཚ་ཟོས། ། གཡུང་མོ་བླངས་
ནས་བདག་གིས་ཕ་རོལ་གསོད། ། ཅེས་དབྱངས་སུ་བཞེས་པ་ན། ཁྱིམ་ནང་
གིཌོམྦི་ནི་དགའ་བ་ཚད་མེད་པས་རྒྱུད་ཡོངས་སུ་གང་བཞིན་ཡང་གསང་བའི་



464 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བརྡ་གསང་ཕུལ་དུ་བྱུང་བས་མཛེས་སྡུག་གི་སྣང་བ་ཟིལ་གྱིས་གནོན་པའི་ཆེད་དུ་
ཡངརྣམ་པ་མི་སྡུག་པའི་རྣམ་ཆ་འཛིན་བཞིན་དུ་ཕག་པའི་ ཤ་མ་བཙོས་པའི་
དམར་པོ་ཁྲག་གིས་གོས་པ་ཞིག་དང་། ཆང་གི་བུམ་པ་ཞིག་ཁྱེར་ནས་ནག་པོ་
སྤྱོད་པའི་སྤྱན་སྔར་སོན་པ་ན། ནག་པོ་སྤྱོད་པས་རྫས་རྣམས་སྦྱངས་རྟོགས་
སྦར་བར་མཛད་ནས་གསོལ་བཞིན་དུ་ཡང་རྡོ་རྗེའི་གླུ་དབྱངས་ཆེན་པོ་ཞེས་བྱ་བ་
བཞེས་པ་ནི། ས་གསུམ་པོ་ལ་གནས་པའི་འབད་མེད་འཇུག ། བདག་ནི་ཉལ་
ནས་བདེ་བ་ཆེན་པོར་རོལ། ། ཇི་ལྟར་ཌོམྦི་ཁྱོད་ནི་སྐྲ་ཡག་ཀྱེ། ། མཐའ་རིག་
སྐྱེ་བོའི་ནང་ནས་ཀ་པཱ་ལི། ། ཀྱེ་མ་ཁྱོད་ནི་རྣམ་པར་ཉམས་བྱེད་དེ། ། བྱ་བ་
བྱེད་པ་རི་བོང་འཛིན་པས་འཇོམས། ། གང་དང་གང་ནི་ཁྱོད་ནི་ངན་པར་
བརྗོད། ། རིགས་ལྡན་སྐྱེ་བོ་རྣམས་ཀྱི་མགུལ་ན་འཁྱུད། ། འདོད་པ་གཏུམ་
མོའི་གླུ་ནི་ཀནྣ་ས་བླངས། ། གདོལ་པ་མོ་ལས་ལྷག་པའི་དམངས་རིགས་མེད།
ཅེས་དབྱངས་སུ་ལེན་བཞིན་ཡང་ལག་པ་འཛིན་པའི་ཆོ་གས་བདག་གིར་མཛད་
དེ། ལྷན་ཅིག་སྐྱེས་པའི་ཡེ་ཤེས་བསྐྱེད་པར་མཛད་ནས་དེའི་ཚེ་ཡང་བྷ་ར་ཞེས་
པའི་གླུ་དབྱངས་ལེན་པར་མཛོད་དེ། སྲིད་དང་མྱ་ངན་འདས་པ་ཊ་ཧ་དང་བོ་
ཆེ། ། ཡིད་ལ་རླུང་དག་གཉིས་པོ་མཁར་རྔ་སྒྲོགས་པར་བྱེད། ། རྒྱལ་གྱུར་
རྒྱལ་གྱུར་མཁའ་ལ་རྔ་ཆེན་སྒྲ། ། ཀནྡྷ་ཌོམི་ནི་ནི་བག་མར་བླངས། ། གཡུང་
མོབག་མར་ལེན་པའི་ཁ་ཟས་སྦྱར། ། ཞལ་མཐོང་སྟོན་མོ་བླ་མེད་ཆོས་ཉིད་
དོ། ། ཉིན་མཚན་ཀུན་ཏུ་དགའ་བའི་གྲོགས་དང་འགྲོགས། ། རྣལ་འབྱོར་མ་
ཡི་དྲ་བར་ནམ་ལངས་གྱུར། ། ཀྱིཌོམྦིའི་གྲོགས་དང་གང་གང་དགའ། ། སྐད་
ཅིག་མི་འདོར་ལྷན་ཅིག་སྐྱེས་པས་མྱོས། ། ཅེས་དགྱེས་པའི་ང་རོ་སྒྲོགས་པར་



_
465
སློབ་དཔོན་ནག་པོ་སྤྱོད་པའི་རྟོགས་བརྗོད། །
མཛད་བཞིན་ཡང་ཌོམི་དེ་ཉིད་དགའ་བཞིའི་ཡུལ་དུ་བསྟན་པར་མཛད་པ་ན།
དེའི་དྲིན་ལས་རྙེད་པའི་གང་ལྷན་ཅིག་སྐྱེས་པའི་ཡེ་ཤེས་ཀྱི་ཡུལ་དེའང་དཔྱད་
མཐའི་དྲི་མ་གང་གིས་ཀྱང་མ་རེག་གོ་ཞེས་པ་ཌ་མཉྫ་རི་ཞེས་བྱ་བའི་གླུར་ལེན་པ་
ནི། སྟོང་པའི་ཁྱིམ་ནི་གཡོན་པོར་དེ་ཉིད་རེས་པ་ཅན། ། གཏི་མུག་མཛོད་ནི་
བླངས་ནས་ཐམས་ཅད་སྟོང་པར་འགྱུར། ། གཉིད་སྤུར་སེམས་མེ་རང་དང་
གཞན་དག་རྣམ་པར་བྲལ། ། ལྷན་ཅིག་སྐྱེས་ པའི་ གཉིད་དུ་ ཀནྡྷ་ པ་ནི་
སོང་། ། བདག་གི་རྨི་ལམ་དུ་ནི་ཁམས་གསུམ་སྟོང་པར་མཐོང་། ། འདྲེས་
མར་བྱས་ནས་འགྲོ་དང་འོང་བ་བྲལ་བར་འགྱུར། ། ཛ་ལནྡྷ་རའི་ཞབས་ལས་
མངོན་སུམ་ཉིད་དུ་བྱས། ། བདག་གི་རྩར་ཡང་པཎྜི་ཏ་ཡིད་ལྟར་མི་བྱེད་། །
ཅེས་ཡང་དག་པའི་ཏིང་ངེ་འཛིན་དེ་ཉིད་སྒྲ་རྟོག་གི་ཡུལ་ལས་འདས་པར་
དགོངས་བཞིན་ཚིམ་པའི་གནས་ལ་དགྱེས་པར་སྤྱད་ནས། སླར་ཡང་སྔར་
བཞིན་དུ་བ་ཚྭའི་རྒྱ་མཚོ་ལ་ཡ་མཚན་རྨད་བྱུང་གི་བཀོད་པ་དང་ལྡན་པ་མཐུན་
པའི་རླུང་གིས་ཉེ་བར་བསྐྱོད་བཞིན་དུ་མ་ལ་རི་ཞེས་པའི་གླུ་དབྱངས་བཞེས་པ་
ཡང་། ཡིད་ལྗོན་དབང་ལྔའི་ཡལ་འདབ་ཅན་འདི་ལ། ། འདོད་པ་འབབ་
པའི་ལོ་འབྲས་འབབ་པར་བྱེད། ། མཆོག་གི་བླ་མའི་གསུང་གིས་སྟ་རེས་
བཅད། ། ཀནྣས་སྨྲས་པ་ཤིང་ལྗོན་སླར་མི་སྐྱེ། ། ཤིང་དེ་དགེ་དང་མི་དགེའི་
ཆུ་ཡིས་འཕེལ། ། མཁས་པ་སྤྱོད་པ་བླ་མའི་མཚན་ཉིད་ཀྱིས། ། ཤིང་གང་
གཅོད་དུ་བཏུབ་པ་མི་ཤེས་ན། ། བརྟུལ་ནས་ལྟུང་ཞིང་རྨོངས་ཉིད་སྲེད་པར་
མོས། ། སྟོང་པའི་ཤིང་མཆོག་ནམ་མཁར་སྟ་རེ་ཡིས། ཤིང་དེའི་ཡལ་ག་རྩ་བ་
ཉིད་ནས་གཅོད། ། ཅེས་དབྱངས་སུ་མཚར་བའི་ངང་ནས་མིག་འགྱུས་ཙམ་ལ་



466 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མདའ་འཕངས་པ་ལྟར་རྒྱ་མཚོའི་ཕ་རོལ་སྐམ་ལ་བདེ་བར་ཕྱིན་པར་གྱུར་པ་ན།
འཁོར་གྱི་རྣལ་འབྱོར་པ་རྣམས་ལ་བཀའི་བསྒོ་བ་ཡང་། རྒྱལ་པོ་གོ་བི་ཙནྡྲའི་མ་
མེ་ན་ཨུ་ཏི་ཞེས་པས། བུ་རྒྱལ་བུ་ཁྲུས་བྱེད་པ་མཐོང་བའི་ཚེ་འདིའི་ཕ་ནི་འདི་
འདྲའི་ལང་ཚོའི་གནས་དབྱེ་བས་མི་དཔོག་མོད་ལྔ་པའི་གནས་ལ་གཞོལ་ཏོ། །
རྒྱལ་བུ་འདི་ཡང་དེ་ལྟར་གྱུར་དྲང་ཞེས་ཡིད་སྐྱོ་བས་དྲངས་པའི་མཆི་མ་བཀུ་བ་
རྒྱལ་བུ་དེ་ཉིད་ཀྱིས་མཐོང་ནས། མའི་རྐང་པ་ལ་མགོས་བཏུད་དེ། ཀྱེ་མ་ཡིད་
ཡོངས་སུ་གདུང་བའི་གནས་གང་ཡིན་གསལ་བར་གསུངས་ཤིག ། དེར་མས་
སྔར་གྱི་རྒྱུ་མཚན་བརྗོད་པས། རྒྱལ་བུ་ན་རེ་དེ་ལྟར་ན་མི་འཆི་བའི་གདམས་པ་
སྟེར་བའི་གང་ཟག་རྙེད་དེ། མ་ན་རེ། དེ་ནི་ཡོད་དེ་རང་རེའི་རྒྱ་སྲང་འཆག་
པའི་ཧ་གྲི་བའི་ཛོ་གི་དོ་ལ་དེ་ལྟ་བུའི་གདམས་པ་ངེས་པར་ཡོད་དོ། དེར་རྒྱལ་
བུས་མ་ལ་དེ་ཉིད་ཧ་རི་བ་མང་དུ་སྣང་བས་ཇི་ལྟར་ངོ་ཤེས་པར་འགྱུར། མས་
སྨྲས་པ། ཁྱོད་སྔ་བར་ལོངས་ལ་རྟོགས་ཤིག ། དེ་ནི་ཤིང་ན་རི་ཀི་ལའི་སྡོང་
པོའི་མདུན་དུ་ཕྱིན་ནས་ན་རི་ཀི་ལ་བིཀཱ་ཨ་བོ་ཞེས་བརྗོད་པའི་མོད་ལ་ཤིང་གི་
འབྲས་བུས་འདུད་དེ། ཁུ་བཅུད་ཚིམ་པར་ལོངས་སྤྱོད་པར་བྱེད་པ་དེའོ། །
དེར་རྒྱལ་པོས་ཀྱང་བསྒྲིམས་ཏེ་བརྟག་པས་ཇི་ལྟ་བུར་ཤེས་ཏེ། ཧ་གྲི་བའི་ཛོ་གི་
དེའི་རྐང་པ་ལ་བཏུད་དེ་ཐལ་མོ་སྦྱར་ནས་འཆི་བ་མེད་པའི་དངོས་གྲུབ་བླངས་
སོ། དེར་ཛོ་གིས་དེ་ལྟར་ན་འདིའོ་ཞེས་རྫ་བུམ་སྟོང་པ་ཞིག་གི་ནང་དུ་རྒྱལ་པོའི་
ལག་པ་འཇུག་ཏུ་བཅུག་ཏེ། ཅི་སྣང་ཞེས་མྱུར་བར་ཡང་དང་ཡང་དུ་སྨྲས་པས་
རྒྱལ་པོས་ཅི་ཡང་མི་སྣང་ངོ་ཞེས་ལན་བཏབ་པ་ན། རྫོ་གི་ན་རེ་འོ་ན་ཅི་ཡང་མི་
སྣང་བ་དེ་ཀ་འཆི་བ་མེད་པའི་གནས་ཉིད་ཡིན་ནོ་ཞེས་སྨྲས་པས། རྒྱལ་པོས་མ་



སློབ་དཔོན་ནག་པོ་སྤྱོད་པའི་རྟོགས་བརྗོད། 467
རྟོགས་པར་ཡིད་དམུས་ཕྱུང་ནས་ཁྲོས་པར་གྱུར་ཏེ། ཧ་གྲི་བའི་ཛོ་གི་འདི་ཉིད་
བདག་ལ་བརྙས་ཤིང་ཅོ་འདྲི་བ་ཙམ་དུ་ཟད་དོ་སྙམ་དུ་སེམས་པས་འཁོར་ལ་
བཀར་བཏགས་ནས་སའི་དོང་རིང་པོའི་ནང་དུ་ཛོ་གི་ཉིད་སྐྱུར་ལ་ས་རྡོས་ཁ་
གབ་པར་བྱས་སོ། ། ཞེས་བསྒོས་ཏེ། འབངས་མི་དག་གི་ལས་ཀྱང་དེ་ལྟར་
བྱས་སྣང་ངོ་
། ། དེ་ལྟ་བུའི་ཛོ་གི་དེ་ནི་ངའི་བླ་མ་ཛ་ལ་ལནྡྷ་ར་བ་ཡིན་ཏེ་ཁོང་
ཉིད་གྲུབ་པའི་ས་བརྙེས་པས་སྐྱེ་འཆིའི་ཡུལ་ལས་རབ་ཏུ་འདས་མོད་ཀྱང་རྒྱལ་པོ་
སྡིག་ཅན་དེའི་སེམས་ཀྱི་དྲི་མ་བཀྲུས་ནས་ཡང་དག་པ་འཆི་བ་མེད་པའི་ལམ་ལ་
འགོད་པའི་དུས་ལ་བབ་ཀྱི་སྐྱེས་བུ་གླེན་པ་ང་རྒྱལ་གྱིས་རྒྱུད་ཡོངས་སུ་ཁེངས་པ་
ཅན་དེའི་ཡིད་དཔའ་བཀོང་བའི་ཆེད་དུ་གང་ངའི་འཁོར་དུ་གྱུར་པ་མི་སྣང་བའི་
ཡུལ་ཅན་ཁྱེད་རྣམས་ཀྱང་འདབ་ཆགས་མཁའ་ལ་སྤྱོད་པ་ལྟར་མཁའ་དབྱིངས་
ཉིད་ལ་ཅི་དགར་རོལ་ཆོག་པའི་འཕྲུལ་མངོན་པར་འདུ་བགྱིས་ཅེས་བཀའ་
བསྩལ་ནས། ནག་པོ་སྤྱོད་པ་ཉིད་སྔར་བཞིན་དུ་སྣང་བའི་འཁོར་རྣལ་འབྱོར་
ཕོ་མོ་བདུན་བརྒྱས་ཞབས་འབྲིང་དུ་བྱས། གདུགས་བདུན་ནི་བར་སྣང་ལ་འགྲོ།
ཌཱ་མ་རུ་བདུན་ནི་ནམ་མཁའ་ལ་སྒྲ་སྒྲོག་བཞིན་དུ་རྒྱུ། དཔོན་སློབ་གཉིས་
ཞབས་ཁྲུ་གང་གིས་ས་ལ་མི་རེག་པར་བར་སྣང་ལ་གར་སྟབས་ཀྱིས་བསྐྱོད་བཞིན་
པ་ཊ་ཧ་མཉྫ་རེ་ཞེས་པའི་གླུ་དབྱངས་བཞེས་བཞིན་དུ་ཡང་བྱོན་པ་ནི། ནཱ་ཊཱི་
ནུས་ལྡན་བརྟན་གཟུང་ཁ་ཊཾ་ཁ། གཞོམ་མེད་ཌཱ་མ་རུ་སྒྲོག་ དཔའ་བོའི་
གདངས། ། ཀསྣ་ཐོད་ཅན་རྣལ་འབྱོར་ཞུས་ནས་སྤྱོད། ། ལུས་ཀྱི་གྲོང་ཁྱེར་
ཞེས་བྱར་རིགས་ཅིག་སྤྱོད། ། ཨཱ་ལི་ཀཱ་ལི་དྲིལ་བུ་རྐང་གདུབ་ཅན། ། ཟླ་བ་ཉི་
མ་རྣ་རྒྱན་བརྒྱན་དུ་བྱས། ། འདོད་ཆགས་ཞེ་སྡང་གཏི་མུག་ ཐལ་ བས་



468 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བྱུགས། ། མཆོག་གི་ཐར་ཐོབ་མུ་ཏིག་དོ་ཤལ་བཅིངས། རྒྱུག་མོ་ཨ་ནེ་སྐུད་པོ་
ཁྱིམ་དུ་གསོད། ། མ་ནི་གསོད་པས་ཀསྣ་ཀ་པཱ་ལི། ། ཅེས་ནཱ་ཐའི་རང་སྒྲའི་
གླིང་བུའི་སྒྲ་དབྱངས་སྣ་བར་སོན་ཅིང་རྫུ་འཕྲུལ་གྱི་བཀོད་པ་ངོ་མཚར་བ་དག་
མིག་ཡུལ་དུ་མཐོང་བས་ཡིད་ལྷག་པར་ཧ་ལས་པར་གྱུར་ཏེ། རྒྱལ་པོ་འཁོར་
བཅས་དད་པའི་སོར་བཅུ་སྤྱི་བོར་བཀོད་བཞིན་དུ་གང་རྣལ་འབྱོར་པའི་མཆོག་
དམ་པར་གྱུར་པ་ཁྱེད་རྣམས་གང་ནས་བྱོན་དྲིས་པས། ངེད་རྣམས་ལང་ཀའི་
སྲིན་པོའི་ཡུལ་དང་ཉེ་བའི་སིང་ག་ལའི་གླིང་ནས་འོངས་ཅེས་སྨྲས་སོ། ། དེར་
རྒྱལ་པོ་གོ་བིནྡྲ་ཉིད་ཀྱི་བསམ་པ་ལ་གང་གྲུབ་ཐོབ་པའི་རྣལ་འབྱོར་པ་ནི་འདི་ལྟ་
བུའི་ངོ་མཚར་གྱི་གནས་ལ་དགའ་མགུར་སྤྱོད་པ་ཉིད་ཅིག་ཡིན་ན་བདག་མས་
སྦྱིན་པའི་ཧ་གྲི་བའི་ཛོ་གི་དེ་ནི་ལྷག་པར་ཡང་ཕལ་པའི་གནས་སུ་གྱུར་པ་ཞིག་ཏུ་
གོར་མ་ཆགས་པའོ་སྙམ་བཞིན་བྱོན་ནས། ནག་པོ་སྤྱོད་པའི་ཞབས་ཟུང་གི་ཆུ་
སྐྱེས་ལ་གཙུག་གི་ཐོད་ཀྱི་བཏུད་དེ་གདོང་སྨད་བཞིན་དུ་ཅོམ་ཆུང་དུའི་སང་གི་
གདུགས་ཚོད་ལ་བདག་གི་ཕོ་བྲང་དུ་འཁོར་དང་བཅས་པ་འབྱོན་པར་བཀས་
གནང་འཚལ་ཞེས་གསོལ་པ་ན། ནག་པོ་སྤྱོད་པའི་གསུང་གིས། ཁོ་བོ་ལ་ནམ་
མཁར་རྒྱུ་བའི་འཁོར་རྣལ་འབྱོར་པ་བདུན་བརྒྱ་པའི་སྟེང་ལ་རྒྱུ་བའི་འཁོར་
བདུན་བརྒྱ་སྟེ། རྣལ་འབྱོར་ཕོ་མོ་སྟོང་དང་བཞི་བརྒྱ་ཡོད་ན། རྒྱལ་པོ་ཁྱོད་
ཀྱིས་ཚིམ་པར་བྱེད་ག་ལ་ནུས་གསུངས་པས། རྒྱལ་པོ་ན་རེ། ང་རྒྱལ་པོ་ཆེན་པོ་
དམག་མི་འབུམ་ཕྲག་དུ་མ་ལ་ཡང་ཁ་ཟས་སྟེར་བར་བགྱིད་ན། སློབ་དཔོན་
འཁོར་བཅས་ལ་ཅིས་ཏེ་མི་ནུས་ཞུས་པས། ནག་པོ་སྤྱོད་པའི་གསུང་གིས།
རྒྱལ་པོ་གོ་བིནྡྲ། དེ་ལྟར་ན་ཁྱོད་ཀྱི་ཐོག་མར་ངའི་འཁོར་གཉིས་ཚིམ་པར་བྱོས་



སློབ་དཔོན་ནག་པོ་སྤྱོད་པའི་རྟོགས་བརྗོད།
469
ཤིག་དང་། གདོད་ཁོ་བོ་འཁོར་དང་བཅས་པ་འོང་གི་ཞེས་བཀའ་བསྩལ་པས་
རྒྱལ་པོ་རང་གི་ཕོ་བྲང་དུ་ཕྱིན་ནས། བཙུན་མོའི་ཚོགས་དང་བློན་པོ་ལས་བྱེད་
མ་ལུས་པ་ལ་སང་ནག་པོ་སྤྱོད་པ་འཁོར་བཅས་འབྱོན་པར་ཞལ་གྱིས་བཞེས་པས།
ཞལ་ཟས་རོ་དྲོ་བ་དཔག་ཏུ་མེད་པ་མངོན་པར་འདུ་བགྱི་བསྒོ་བས་དེ་དག་གི་ལ་
དུ་དང་འབྲས་ཆན། འཁུར་བ་གྱ་ནོམ་པ་དག་བཤམས་སོ། ། དེར་སང་གི་
གདུགས་ལ་བབ་པ་ན། ནག་པོ་སྤྱོད་པ་པས་སློབ་མའི་ཐུ་བོ་དྷ་མ་པ་དང་། རྒྱུ་
མ་ས་ལ་ཐོག་མར་ཁྱེད་གཉིས་སོང་ཞེས་གསུངས་ནས། དེ་གཉིས་ཀྱི་རྒྱལ་པོའི་
ཕོ་བྲང་ག་ལ་བ་དེར་བྱོན་ནས། རང་རང་གི་ཇོ་ལི་ནས་ཀུ་བའི་སྣོད་ཕྱུང་སྟེ།
དེར་གང་མངོན་པར་བཤམས་པའི་ཟས་མཆོག་གཡོས་སུ་སྦྱར་བ་དག་སྟབས་
པས། སྣོད་ཀྱང་མ་ཁེངས་ཚིམ་པའི་ཆ་ཤས་སུ་མ་གྱུར་པས། དེར་རྒྱལ་པོ་
འཁོར་དང་བཅས་པ་ཡིད་སྐྲག་ཏེ་ཅི་བྱ་ཏོལ་མ་རྙེད་ནས། རྒྱལ་པོ་ཉིད་ཀྱིས་
ནག་པོ་སྤྱོད་པའི་སྤྱན་སྔར་བྱོན་ནས། ཕྱག་གི་ཐོད་པ་བདུད་རྩིའི་ཟེགས་མ་ཕྲ་
མོ་ཕྱོགས་ཐམས་ཅད་གཏོར་བའི་སྐད་ཅིག་ལ་འཁོར་དུ་གྱུར་པའི་རྣལ་འབྱོར་པ་
དང་རྣལ་འབྱོར་པ་མ་ལུས་པའི་སྣོད་ཁ་ཟས་ཀྱིས་ཡོངས་སུ་ཁེངས་ཏེ་ཅི་བདེར་
ལོངས་སྤྱོད་པ་མཐོང་ངོ་། ། དེར་རྒྱལ་པོ་ལྷག་པར་མོས་པའི་ཡིད་ཆེས་རྙེད་དེ་
འཆི་བ་མེད་པའི་ལམ་མ་ནོར་བ་ཞུ་ཞེས་གསོལ་བར་མཛད་པས། ནག་པོ་སྤྱོད་
པའི་གསུང་གིས་དེ་ལྟར་ན་ཁྱོད་སའི་བདག་པོ་ཡིན་པས། གང་དབང་བསྐུར་
བའི་དཀྱིལ་འཁོར་མ་ལུས་པ་ཡང་རིན་པོ་ཆེ་འབའ་ཞིག་ལས་སྒྲུབ་དགོས་ཞེས་
བཀའ་བསྒོས་ནས། རྒྱལ་པོས་འཇིག་རྟེན་ལས་དཀོན་པའི་ནོར་བུའི་མཆོག་ཁ་
དོག་སྣ་ཚོགས་པ་དག་ཡོངས་སུ་ཕྱེ་མར་བྱས་གླང་པོ་ཆེ་བཅུའི་རྒྱབ་ལྗིད་ནོན་



470_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་ཡོ་བྱད་ཡོངས་སུ་འབུལ་བར་བྱས་ནས་སྤྲོ་བའི་སྣང་བ་ཇི་སྙེད་པ་དག་ཅིག་
གི་དབང་བསྐུར་བའི་ཟོལ་གྱིས། རྒྱལ་པོ་དེའི་སེམས་ཡོངས་སུ་དྲངས་ནས་མགུ་
བ་བླ་ན་མ་མཆིས་པའི་གནས་ལ་བཀོད་དེ། མཐར་ཧ་གྲི་བའི་ཛོ་གིས་སྦྱིན་པའི་
གདམས་པ་དེ་ཉིད་བསྟན་ནས། ཅི་གང་ཡང་མ་རྙེད་པ་འདི་ཀ་རྙེད་པའི་ཕུལ་
མཆོག་རབ་དམ་པར་གྱུར་པའོ། ། གསུང་བའི་མོད་ལ་རྒྱལ་པོ་གོ་བིན་ཉིད་ཀྱིས་
ཀྱང་ཇི་ལྟར་བའི་གནས་དག་ལ་སོམ་ཉིར་མི་སྤྱོད་པའི་ཡེ་ཤེས་ཀྱི་གཟིགས་པ་
རྙེད་དེ་སྐད་ཅིག་ཐང་ཅིག་ཡུད་ཙམ་ལ་འཆི་བ་མེད་པའི་གནས་མངོན་པར་ཐོབ་
བོ། ། དེའི་ཚེ་ཡང་ནག་པོ་སྤྱོད་པས་དོན་དེ་དག་ལས་བསྩམས་ཏེ་སྙན་པའི་གླུ་
དབྱངས་སུ་བཞེས་པ་ནི། རྡུལ་ཚོན་དཀྱིལ་འཁོར་བུམ་པ་རྡོ་དྲིལ་སོགས། །
གྲོལ་བར་མི་བལྟ་ཕུང་པོ་འབྲངས་པའི་ཐབས། ། ཀནྣ་པས་བརྗོད་དེ་འདྲ་སུ་
ཞིག་བྱེད། ། ཐམས་ཅད་བརྫུན་པས་བསླུ་བ་ཡིན་པར་འདོད། ། ལྷན་སྐྱེས་
གཅིག་བུའི་ལམ་མཆོག་འདི་ཉིད་ནི། ། ཀནྣ་ང་ཡིས་གསལ་བར་ཡོངས་སུ་
ཤེས། ། ལུང་དང་བསྟན་བཅོས་མང་པོ་ཀླག་པ་དང་། ། སྦྱངས་ཀྱང་བྱིས་
པས་ཅུང་ཟད་ཤེས་མི་འགྱུར། ། ཅེས་ཡང་དག་པའི་གནད་ལེགས་པར་གྲོལ་
ནས་ནག་པོ་སྤྱོད་པ་འཁོར་དང་བཅས་པ། སྔར་གྱི་ཛོ་གི་ཧ་གྲི་བའི་ས་རྡོ་མ་
ལུས་པ་རྫུ་འཕྲུལ་གྱིས་བསལ་བའི་མོད་ལ། ཛ་ལནྡྷ་ར་ས་བསྐྱོད་བདེ་བར་
འཕུར་ཏེ་སོང་ངོ༌། ། གནས་དོན་འདི་དག་ལ་མདོ་རྒྱུད་དང་མ་འགྲེལ་བའི་
བརྗོད་པའི་སྒོ་དེང་སང་གི་ཛོ་གི་དག་ལ་གྲགས་པ་རྣམས་ར་ཏནྟཱ་ཧུ་ལའི་རྣམ་
ཐར་ནང་དུ་བཀོད་པ་ཇི་བཞིན་ནོ། ། དེར་འཁོར་རྣམས་ནག་པོ་སྤྱོད་པའི་ལུང་
གིས་ཁྱེད་དག་ཅི་བདེར་ཤོག་ཤིག་དང་ཁོ་བོ་ཉིད་གཅིག་པུར་བཞུད་གསུང་ནས་



སློབ་དཔོན་ནག་པོ་སྤྱོད་པའི་རྟོགས་བརྗོད།
471
བྱོན་ཏེ། གྲོང་གི་ཧ་ཏྲེ་ཆེན་པོ་ཞིག་ན་མི་རྣམས་གཏམ་ལབ་པ་ལ་གསན་པས་ཁ་
སང་ཞག་འགའི་གོང་ན། མི་ནག་པོ་འཁྱག་འཁྲོམ་གྱི་ཁ་དོག་ལྟར་དྭངས་པ།
ནམ་མཁའ་ལ་འཕུར་བ་ཞིག་འདུག་ཟེར་ནས་དེ་གར་གནས་དྲིས་པས་གར་སྡོད་
མ་ངེས་ནའང་རེས་འགའ་ནི་ནགས་ཚལ་ཆུང་ངུ་ཡ་གི་ན་གནས་སོ་ཟེར་ཏེ།
དེར་ནག་པོ་སྤྱོད་པས་བྱོན་པས། ཁོ་སྒོམ་བྱེད་ཀྱིན་འདུག ། ཕྱག་མ་བྱེད་
ཁྱོདཀྱི་སློབ་དཔོན་ངས་མི་ཡོང་ཟེར། ཁྱོད་སུའི་སློབ་མ་ཡིན་དྲིས་པས། ལྷ་
དབང་ཕྱུག་ཆེན་པོའི་ཡིན་ཟེར། དབང་ཕྱུག་ད་ལྟ་གང་ན་ཡོད་གསུངས་པས།
རི་རབ་ཀྱི་ཁོང་སེང་ཐོད་པ་དགུ་གླིང་ན་དབུ་མ་དང་སྙོམས་པར་ཞུགས་ནས་
ཡོད་ཟེར་ནམ་ལྡང་བྱས་པས། སངས་རྒྱས་སྟོང་རྩ་གཉིས་རྫོགས་ནས་ལྡང་ཟེར།
ཁྱོད་ཀྱི་གདམས་པ་འདིས་སངས་རྒྱས་པར་ཁས་ལེན་ནམ་བྱས་པས་ལེན་ཟེར།
འོ་ན་ང་ལ་ཞུ་བྱས་པས་ཁྲོ་བོའི་གཟུགས་ཀྱིས་རླུང་གཟུང་ན། སྐྲ་དཀར་གཉེར་
མ་རྣམས་སྤངས་ནས། ། རྒས་དང་འཆི་བ་ལས་གྲོལ་ཏེ། ། ནམ་མཁའ་བཞིན་
དུ་འཆི་མེད་འགྱུར། ། ཅེས་རྩ་ཡོན་པོ་རོ་རྐྱང་གཉིས། ཁམས་ཡོན་པོ་རླུང་
ཁྲག་གཉིས། རླུང་ཡོན་པོ་ ལྡང་འཇུག་ གཉིས། བཙན་ ཐབས་ དབུ་མར་
འཇུགས་སོ། ཡོན་པོ་བསྲོང་བའི་གདམས་པ་ཐོས་ནས་སླར་ཡང་འཁོར་དང་
བཅས་པས་སྔར་བཞིན་རྫུ་འཕྲུལ་གྱིས་རྣམ་པར་བརྩེན་བཞིན་དུ་བྱོན་པས་ཆུ་བོ་
གངྒཱའི་འགྲམ་ན་མཛེ་མོ་ལུས་མ་ལུས་པ་རྨ་ཤུས་གང་བ་ཞིག་སྙིང་རྗེ་སྐད་དུ་ང་
འདིར་བཀྲེས་སྐོམ་གྱིས་འགུམ་པར་སྣང་བས་ཆུའི་ཕ་རོལ་དུ་སྒྲོལ་བར་མཛོད་
ཟེར་བ་ན། ནག་པོ་སྤྱོད་པས་འདི་ཁུར་ན་ངའི་རུས་རྒྱན་རྣག་ཁྲག་གི་ཆུད་ཟ་
ཞིང་བརྒྱ་ལ་མཛེ་མ་བགོས་ན་ཚེ་གཅིག་གི་ཕྱག་རྒྱ་ཆེན་པོ་འགྲུབ་པའི་སྐལ་བ་



472_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མེད་དགོངས་ཏེ་ཅི་བདེར་བཞག་གོ ། གནས་དོན་དུས་ལ་མི་འདའ་བར། །
ཇི་བཞིན་དགོངས་པའི་དབང་ལས་ཏེ། ནམ་ཡང་གྱ་ཚོམ་སེམས་པ་དག །
མི་ཤེས་བསྐུར་བར་མི་བྱའོ། ། དེ་བཞིན་སློབ་མ་དྷ་མ་དྷུ་མ་བ་སོགས་ཡོངས་
ཀྱིས་ཀྱང་བཏང་སྙོམས་སུ་མཛད་དེ་ཆུའི་ཕ་རོལ་ཏུ་གཤེགས་ཏེ་སོང་ངོ༌། །
དེར་ཚིམ་བུའི་ལས་ཀྱིས་འཚོ་བའི་ཀུ་ས་ལི་སྐལ་ལྡན་ཅེས་པ་དེ་ཉིད་ལུས་མ་
སྤངས་པར་མཁའ་ལ་སྤྱོད་པའི་ཞིང་བགྲོད་པའི་དུས་ལ་བབ་པ་ལས། གཞན་
ངོར་སྙིང་ རྗེའི་ ཤུགས་ ཀྱིས་ བརྡུངས་ པའི་ སྤྱན་ ཆབ་ གཡོ་ བཞིན་ ཡང་ སྟོད་
གཡོགས་ཀྱི་རས་ཀྱི་ཁྱོགས་སུ་བྱས་ཏེ་མཛེ་མོ་དེ་ཁུར་ནས་ཆུ་བརྒལ་བས་ཆུའི་
ནང་དུ་ཞུགས་ཙམ་ཉིད་ལ་མཛེ་མོ་དེ་ནི་རྡོ་རྗེ་ཕག་མོར་བྱས། ཀུ་ས་ལི་ནི་ཧེ་རུ་
ཀར་བྱས་ཏེ། བདེ་མཆོག་ལྷན་ཅིག་སྐྱེས་པའི་རྣམ་པར་བསྟན་ཏེ་མཁའ་སྤྱོད་
པའི་གྲོང་དུ་སོང་ངོ༌། ། འདི་ལྟའི་རྐྱེན་ལས་སློབ་དཔོན་ཉིད། ། མཁའ་སྤྱོད་
གནས་སུ་བཞུད་པ་ན། ། གཞུང་དྲུག་གདམས་པའི་རྒྱུད་འགྲེལ་ཆེད། །
མཁྱེན་བཞིན་བཏང་སྙོམས་ལྷུར་ལེན་ཏེ། ། ཡང་འཁོར་དང་བཅས་པ་ལམ་པོ་
ཆེ་ཞིག་ལ་ཞུགས་པ་ལས་གྲོང་མཐའི་ཡུལ་ཆུང་ཞིག་ན། ཞིང་པ་ཅིག་གླང་
གཉིས་སྡེབས་ནས་ཞིང་རྨོད་ཅིང་། ཐུག་ཆང་བཟང་པོ་རྫའི་བུམ་ཆེན་གང་བ་
ཉི་མས་དྲིས་གོས་པས། ས་དོང་བྲུས་པའི་ནང་དུ་སྐྱུངས་ཏེ་འདུག་པ་ལ། ངེད་
ཁ་སྐོམ་ནས་ཆུ་བཙལ་ཡང་མ་རྙེད་པས། ཁྱེད་ཀྱི་ཐུག་ཆང་ནས་སྦྱིན་གསུངས་
པས། ཁོའི་འཁྲིས་ན་རྡོའི་ཕ་བོང་གཅིག་ལ་ཆུ་ཨེན་ཙམ་འཛག་པ་ཞིག་བསྟན་
ནས། སྐོམ་ན་དེ་འཐུང་ཟེར་རོ། དེར་ནག་པོ་སྤྱོད་པས་འདིས་ང་མི་ངོམས་སོ་
སྨྲས་པས། ཁྱེད་རང་འཐུང་ནུས་པ་ གྱིས་ངོམས་པའི་ ཁག་ངས་ལེན་ཟེར།



སློབ་དཔོན་ནག་པོ་སྤྱོད་པའི་རྟོགས་བརྗོད། །
473
དེར་ཅི་ཙམ་དུ་ནག་པོ་སྤྱོད་པ་འཁོར་དང་བཅས་པས་རེས་མོས་སུ་གསོལ་བས་
འཁོར་དང་བཅས་པ་སྐོམ་པ་ལས་ཡོངས་སུ་གྲོལ་ཡང་ཆུ་བག་ཙམ་དེ་མ་ཟད་
པས་ཐུགས་ཁྲོས་ནས། གླང་གཉིས་ལ་སྡིགས་འཛུབ་བསྟན་པའི་མོད་ལ། གླང་
གཉིས་བརྒྱལ་ནས་འགྱེལ་ནས་དེར་ཞིང་པ་དེ་ན་རེ། ཁྱེད་སངས་རྒྱས་པའི་
རྣལ་འབྱོར་པར་སྣང་སངས་རྒྱས་པ་བྱ་བ་སྙིང་རྗེ་ཆེན་པོ་ལ་གནས་པ་ཡིན་པས་
གླང་གཉིས་སླར་གསོ་དགོས་ཟེར་བ་ལ། གསོ་བར་མ་ནུས་པ་དང་། ཞིང་པ་དེ་
རང་གིས་ལག་ལྕག་བསྣུན་པས་གླང་གཉིས་ལངས་ཏེ། སླར་ཡང་སྔར་བཞིན་
ཞིང་གི་ལས་མངོན་པར་འདུ་བྱེད་དོ། ། དེར་རྡོ་ལས་འཛག་པའི་ཆུ་བག་ཙམ་
པ་དེ་ ཡང་ ཐུག་ ཆ་ དུ་ འདུག་ གོ། འཇིགས་ འཕྲང་ ལམ་ དུ་ དགོས་ པའི་
དབང་། ། ངོ་ཤེས་ཕན་ཚུན་འཛེམ་བག་ལྟར། ། དགོངས་ཀྱང་མ་དགོངས་
ཚུལ་སྟོན་པའི། ། གསང་བའི་མཐའ་ཡང་ཇི་ལྟར་དཔོགས། ། ཡང་འཁོར་
དང་བཅས་ཏེ་བསྐྱོད་པས། སྡུག་བསྔལ་སྣང་བྱེད་ཉི་མའི་འོད་ཀྱིས་ཡོངས་སུ་
གསུངས་པས་ལྷག་པར་སྐོམ་པའི་ངང་ཞིག་ན་ཤིང་ཛམ་བུ་ཞེས་པ་འབྲས་བུ་དང་
བཅས་པ་ཞིག་བུ་མོ་བཞིན་བཟང་མ། རས་བལ་གྱི་གྲུ་གུ་ཞུད་པ་གཅིག་གི་
བསྲུང་བར་བྱེད་པ་ལ། སློབ་དཔོན་གྱིས་བླངས་པས་མ་བྱིན་པར། ཁྱེད་རང་
ནུས་པ་དང་ལྡན་པར་རློམ་པ་ཞིག་ན་ནུས་པས་ལོང་ལ་ཟོ་ཟེར་བ་ལ། ནག་པོ་
སྤྱོད་པས་ལྷུང་བའི་ལྟ་སྟང་མཛད་པས་ཤིང་འབྲས་བསྙིལ་ཏེ་བྱུང་བ་ལ། བུ་མོ་
མཛེས་མ་དེས་མིག་གི་རྫི་མ་ཀྲབ་བྱས་པས་ཤིང་གི་ལོ་འདབ་ལ་འབྱར་སྟེ་སོང་
ངོ་། ། གང་ཡང་སངས་རྒྱས་གར་མཁན་ཅེས། ། མི་གཡོ་མགོན་པོའི་བཞད་
འབྱིན་ལྟར། ། རྡོ་རྗེ་བཙུན་མོས་དགྱེས་བྱེད་པའི། ། ནང་གི་ཏིང་འཛིན་སྐུལ་



474 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདིའོ། ། ཡང་འཁོར་དང་བཅས་ཏེ་བློས་དཔག་དཀའ་བའི་ཆུ་འཕྲུལ་སྟོན་
བཞིན་བྱོན་པ་ལས། ཉིན་ཁྱེད་ཀྱི་སྐྱོབ་ལ། སོ་ཕག་གི་བརྩིགས་པའི་གཙུག་
ལག་ཁང་ཞིག་སྣང་བར་ནག་པོ་སྤྱོད་པ་བྱོན་པས་དེ་ན་མི་གཅིག་གླེགས་བམ་
ཞིག་ཞལ་ཕྱེ་སྟེ་སྒྲོག་གིན་འདུག་པ་ལ། ནག་པོ་སྤྱོད་པས་ཁྱོད་དགེ་བསྙེན་
སོགས་ཚངས་སྤྱོད་པའི། རྣལ་འབྱོར་གྱི་ལམ་གྱིས་ཅི་བདེར་གནས་གསུངས་
པས། རྣལ་འབྱོར་གྱི་ལམ་གྱི་གནས་ཅེས་ཟེར་རོ། ། དེར་ནག་པོ་སྤྱོད་པས།
རྣལ་འབྱོར་བ་བྱ་བ་ཁ་ནང་ལྟའི་བསམ་གཏན་དང་འབྲེལ་བའི་ཏིང་ངེ་འཛིན་
ལྷུར་ལེན་པ་ལས་ཀློག་པ་སོགས་རྣམ་པར་གཡེངས་པའི་མཚན་མས་ཅི་བྱ་
གསུངས་པས་ཁོ་ན་རེ་འོ་ན་ཁྱེད་ཀྱིས་ཀློགས་ཤིག་ཟེར་གླེགས་བམ་གཏད་པས།
ཡི་གེ་སྔོན་ཉིད་ཀྱི་གཟིགས་ཡུལ་དུ་མ་མཛད་ཅིང་། ཀུན་ཆུབ་པར་བྱས་པ་གང་
ཡང་མིན་པས། བརྗོད་བྲལ་དུ་གྱུར་ཏོ། ། རབ་སྦྱངས་གནས་ལ་ཕྲ་བའི་
དངོས། མ་མཐོང་གྱུར་པ་ཇི་སྙེད་དེ། ། ཤེས་རློམ་གཞན་ལ་ཅོ་འདྲི་ལྟར། །
བརྗོད་བྲལ་བློ་འདས་ཡུལ་དུ་དགོངས། ། དེར་གྲོང་ཁྱེར་ཆེན་པོ་བཅུ་གསུམ་
རྒལ་བའི་མཐར། རྒྱལ་པོ་རོལ་པའི་ཟླ་བ་དང་། བློན་པོ་དགེ་བའི་མགོན་པོའི་
ཡུལ་ལྗོངས་སུ་ཏོལ་ཚེ། ཡུལ་དེའི་རྒྱལ་པོས་གཙོ་བྱས་པའི་གྲོང་ཁྱེར་བ་ཀུན་ཕྱི་
པ་མུ་སྟེགས་པ་ཉིད་ཡིན་ཅིང་། བློན་པོ་ཀུ་ཤ་ལ་ནཱ་ཐ་གཅིག་པུ་ནང་པ་སངས་
རྒྱས་པ་ཡིན་པའི་མོས་གདུངས་ཀྱིས། ནག་པོ་སྤྱོད་པ་འཁོར་དང་བཅས་པ་ལ་
བསྙེན་བཀུར་དཔག་ཏུ་མེད་པ་མཛད་པས་ནག་པོ་སྤྱོད་པའི་གསུང་གིས། ཀུ་
ཤ་ལ་ནཱ་ཐ་ཁྱེད་འདི་ཙམ་དུ་ང་ལ་མོས་པ་དང་བསྙེན་བཀུར་བ་ཅི་དོན་དུ་གཉེར་
ཅེས་བཀའ་བསྩལ་པས། བློན་པོ་ན་རེ་གཞན་ཅི་ཡང་དོན་དུ་གཉེར་རྒྱུ་མེད་



སློབ་དཔོན་ནག་པོ་སྤྱོད་པའི་རྟོགས་བརྗོད།
475
གྲོང་ཁྱེར་ཐམས་ཅད་ཕྱི་རོལ་པ་ཡིན་པས་ཞེད་ནས་ངོ་བོ་སྤྱན་རས་གཟིགས་ལ་
རྣམ་པ་ཏི་ཏྲ་ཀ་དང་འདྲ་བར་བཅོས་པའི་སྐུ་གཅིག་ཡོད་པའི་རབ་ཏུ་གནས་པ་
ཞུའོ་ཞུས་པས་ཡུན་རིང་པོའི་བར་དུ་རེས་འགའ་གཟའ་ངན། རེས་འགའ་སྐར་
མ་ངན། རེས་འགའ་བྱེད་པ་ངན་གསུངས་ནས་མ་མཛད་པ་ལ། ནུབ་གཅིག་
སྲོད་ཀྱི་ཆ་ལ་ད་ལྟ་རབ་གནས་བྱེད་གསུང་བ་ན། བློན་པོས་རབ་གནས་ནི་སྔ་
དྲོའི་ཆ་ལ་མཛད་དགོས་ཤིང་ཆས་ཀྱང་མང་དུ་བསག་འཚལ་ན་ཞུས་པས་ཅི་ཡང་
མི་དགོས་སོ་གསུང་སྟེ་མེ་ཏོག་གཅིག་སྐུའི་དབུར་བཞག་ནས་པྲ་ཏིཥྛ་བཛྲ་ཧོ་པྲ་
ཏིཥྛ་ཞེས་གསུངས་ནས་རབ་གནས་ལེགས་པར་ཚར་རོ་གསུངས་པས། བློན་པོ་
དེ་ཡིད་ལྷག་པར་མ་ཆེས་པ་ན། ནག་པོ་སྤྱོད་པ་ཉིད་གར་འབྱོན་འབྱོན་གྱི་རྗེས་
ལ་ཁྲིད་ པས། བཟོད་ བློན་ པོ་ ཡིད་ཆེས་ནས་ ད་ བདག་ ཡིད་ ཆེས་ པས་ ལྷ་
བཞུགས་སུ་གསོལ་ལོ་ཞུས་པས། ནང་དུ་ཁྲིད་ནས་ཏམྦོ་ལ་གསོལ་འཕྲོ་ཅིག་
ཁརབཅུག་ཏེ། ། ཇི་སྲིད་འཁོར་བ་མ་སྟོང་བར། ། དེ་སྲིད་འགྲོ་བའི་དོན་
སླད་དུ། ། ཕོ་བྲང་ཡིད་འོངས་མཆོག་དགའ་འདིར། ། བརྟན་པ་ཉིད་དུ་
བཞུགས་སུ་གསོལ། ། ཅེས་ཁང་པའི་སྒོ་ནང་དུ་སྔར་བཞིན་མཛད་པས། །
དེར་བཞུགས་ནས་མི་མང་པོས་ཤུགས་ཀྱི་སྤྱན་དྲངས་ཀྱང་མ་འདྲོངས་པར་དེར་
ལྷའི་བཞུགས་ གནས་ ཀྱི་ ཁང་པ་བརྩིགས། སྔར་ གྱི་ སར་མཆོད་རྟེན་ཞིག་
གཞེངས་སོ། དེར་བློན་པོས་བདེ་མཆོག་གི་དབང་བསྐུར་བ་ཡང་མནོས་སོ། །
སློབ་དཔོན་བློན་པོ་འབྲི་མཁན་གསུམ་མ་གཏོགས་གཞན་ལ་གསང་ནས་བདེ་
མཆོག་གི་རས་བྲིས་ལག་མཐིལ་ཙམ་ཞིག་བྲིས་པས་དགོས་པའི་དབང་ལས།
མཁའ་འགྲོ་མས་སླར་སྒྲགས་ནས། རྒྱལ་པོ་ལ་བློན་པོ་གཞན་གྱིས་དགེ་བའི་



476_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མགོན་པོས་རང་རེའི་ལྷ་གདན་དུ་བྱས་པའི་བྲིས་སྐུ་བྲིས་པ་སྲོག་ཁྲལ་ནས་ཁྱིམ་
གྱི་ནོར་ལེན་པར་རིགས་སོ་ཞེས་ཡང་དང་ཡང་དུ་སྨྲས་ཀྱང་། རྒྱལ་པོ་ན་རེ།
ཁྱེད་རང་ཕན་ཚུན་གྱི་ཆགས་སྡང་ཡིན། དགེ་བའི་མགོན་པོ་སྙིང་འདྲ་བས་དེ་
ལྟར་མི་བྱེད་ཟེར་མ་གསན་པ། བློན་པོ་ཡོངས་ཀྱིས་མགྲིན་གཅིག་ཏུ་སྨྲས་པས།
རྒྱལ་པོ་ཡང་ཐེ་ཚོམ་དུ་གྱུར་པ་ན། བློན་པོའི་སྙིང་གྲོགས་གཅིག་གིས་བྲིས་སྐུ་དེ་
མ་སྤངས་ན། རྒྱལ་པོས་ཆད་པ་ཆེན་པོ་གཅོད་པར་སྣང་ངོ་ཟེར་བས་བསྐྲག་
ནས། བྲིས་སྐུ་ཆུང་ཆུང་དེ་དྲིལ་ཚས་མང་པོས་གཡོགས་ནས། སྐུར་བས་རྒྱལ་
པོའི་སྒོ་འཛིན་པའི་གཉེར་ཁ་བ་རྣམས་ཀྱི་ལག་ཏུ་བྱུང་ནས། ཁོང་དག་ན་རེ་
འདི་ཙམ་དུ་རྒྱས་འདེབས་པའི་དངོས་པོ་ཅི་ཡོད་ཟེར་རྒྱ་བཀྲོལ་བས་སྐུ་དེ་བྱུང་
བརྒྱལ་མཚན་ལ་བཏགས་། རྒྱལ་པོའི་སྤྱན་སྔར་ཁྱེར་ནས་གཟིགས་ཕུལ་བས།
མུ་སྟེགས་བློན་པོ་ག་ན་རེ། དེ་བརྫུན་པར་སྣང་ངམ་འདི་ལྟར་རྒྱལ་པོའི་ལྷ་
གདན་དུ་བྱེད་པ་འདི་ལྟར་མི་རིགས་པས་སྲོག་དང་ནོར་བཀྲལ་བར་བྱ་དགོས་
ཟེར་བ་ན། རྒྱལ་པོའི་གསུང་གིས་རྒྱལ་པོ་བྱ་བ་བརྟགས་ནས་བྱེད་དགོས་པས་
གཅིག་ཏུ་ཆད་པས་མི་གཅོད་ཟེར། མུ་སྟེགས་ལྷ་ཁང་དུ་ལྷ་བཟོ་བོ་ནས། བདེ་
མཆོག་དང་ཕག་མོ་གདན་དུ་བྱས་པའི་འཇིགས་བྱེད་དུས་མཚན་ཞིག་དང་།
བདེ་མཆོག་ཡབ་ཡུམ་འཇིགས་བྱེད་གདན་དུ་བྱས་པ་ཅིག་ཆེ་ཆུང་མེད་པ་གཉིས་
བྲིས་ཞལ་ཁེབས་ཀྱིས་གཡོགས། མཆོད་པ་རྒྱ་ཆེན་པོ་བཤམས་ཏེ། ཁྱེད་རང་
གི་ལྷ་ཡང་མཆོད་ངེད་ཀྱི་ལྷ་ཡང་མཆོད། ཞག་བདུན་ནས་ཆོ་འབྱེད་དེ་ཅེས་
གྲིལ་བསྒྲགས་སོ། ། དེར་བློན་པོ་དགེ་བའི་མགོན་པོ་ལྷག་པར་འཇིགས་ནས།
ནག་པོ་སྤྱོད་པ་ལ་ད་སྟེ་ཞག་བདུན་ནས་ཆོ་འབྱེད་པར་བྱས་པས། ནུས་པ་ཅི་



སློབ་དཔོན་ནག་པོ་སྤྱོད་པའི་རྟོགས་བརྗོད། 477
ཡོད་བསྟན་འཚལ་ལོ་ཞུས་པས། ཀུ་ཤ་ལ་ནཱ་ཐ་ཁྱོད་སེམས་ལས་གང་ཡང་མི་
དགོས་སོ། ། བཅོམ་ལྡན་འདས་རྣམ་པ་ཐམས་ཅད་དུ་དབང་ཕྱུག་གིས་བརྫི་
བར་ག་ལ་ནུས། ང་ཉིད་དུར་ཁྲོད་དུ་ཚོགས་ཀྱི་འཁོར་ལོ་བྱ་བ་ལ་འགྲོའོ་
གསུངས་ནས། ནག་པོ་སྤྱོད་པ་འཁོར་དང་བཅས་པ་བྱོན་ཏེ། ཚོགས་ཀྱི་བྱ་བ་
རྣམས་ཚུལ་བཞིན་དུ་མཛད་ནས་ཚོགས་ལ་ལོངས་སྤྱོད་པར་བབ་པ་ན། དུར་
ཁྲོད་དེའི་དབུས་ནས་མི་སྔོན་པོ་མི་ཐོད་རློན་པ་ཐོགས་པ་ཞིག་བྱུང་ནས་ཚོགས་
ཀྱི་གཙོ་བོ་ངས་བྱེད་སྨྲས་པ་ལ། ནག་པོ་སྤྱོད་པས་དེ་ནི་མ་ཡིན་ཏེ། ང་ཉིད་
རྣལ་འབྱོར་པ་ཆེན་པོ་ཡིན་པའི་ཕྱིར་ཚོགས་ཀྱི་གཙོ་བོ་ང་ཉིད་ཀྱིས་བྱེད་གསུང་
པའི་སྐད་ཅིག་ལ། མི་དེ་བདེ་མཆོག་ཞལ་བཞི་ཕྱག་བཅུ་གཉིས་པའི་རྣམ་པར་
གྱུར་ཏེ། མདུན་གྱི་ནམ་མཁའ་ལ་བཞུགས་ནས། འདུས་པའི་དབུས་དེར་འདི་
སྐད་ཅེས་བཀའ་བསྩལ་ཏེ། མཛེ་མོ་དེ་ཡང་མཛེ་མོ་མ་ཡིན་རྡོ་རྗེ་ཕག་མོའི་རྣམ་
འཕྲུལ་ཡིན། ། ཞིང་རྨོད་དེ་ཡང་ཞིང་རྨོད་མ་ཡིན་ཧེ་རུ་ཀ་ཡི་རྣམ་འཕྲུལ་
ཡིན། ། མཛེས་ལྡན་དེའང་བུ་མོ་མ་ཡིན་རྡོ་རྗེ་ཕག་མོའི་རྣམ་འཕྲུལ་ལོ། །
ཀློག་མཁན་དེའང་ཀློག་མཁན་མ་ཡིན་ཧེ་རུ་ཀ་ཡི་རྣམ་འཕྲུལ་ཡིན། ། ཐོད་པ་
ཅན་ཡང་ཐོད་ཅན་མ་ཡིན་ཧེ་རུ་ཀ་ཡི་རྣམ་འཕྲུལ་ལོ། ། ཚེ་འདིར་མཆོག་མིན་
གཞུང་དྲུག་རྩོམས་ཤིག་བར་དོར་མཆོག་གི་དངོས་གྲུབ་ཐོབ། ། ཅེས་ལུང་
བསྟན་པའི་མོད་ལ་ནག་པོ་སྤྱོད་པས་སོར་བཅུ་གཙུག་ཏུ་བཀོད་པའི་འདུད་པ་
དང་བཅས་པས་སྲིད་ཞུ་མཛད་བཞིན་ཡང་། མངོན་སུམ་དུ་སྣང་བའི་ཡུལ་ལ་
རྗེས་སུ་བསྟོད་པ་འདི་ལྟར་མཛད་དེ། ཁྱོད་ཀྱི་ཞབས་གཉིས་མཉམ་པར་མནན་
ན་འོག་གི་རླུང་ཡང་འཇིགས་འགྱུར་ཞེས་ནི་ཐུགས་རྗེའི་ཞབས་གཡོན་ཅུང་ཟད་



478
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྐུམ། ། དབུ་ཡི་གཙུག་གཏོར་དྲང་པོར་བསྲངས་ན་ཚངས་པའི་འཇིག་རྟེན་
འཇིག་འགྱུར་ཞེས་ནི་དབུ་ནི་ཅུང་ཟད་གཡོ་བར་གནས། ། ཁྱོད་ཀྱི་ཕྱག་རྣམས་
དྲངས་པོར་བརྐྱངས་ན་ཕྱོགས་སྐྱོང་རྣམས་ཀྱང་བསྐྲག་འགྱུར་ཞེས་ནི་བྱམས་
པས་ཕྱག་རྣམས་བསྐུམ་པར་མཛད། ། རྗེ་བཙུན་ཁྱོད་ཀྱི་གར་ནི་དགོས་པ་དང་
ལྡན་མཐོང་བས་དད་དེ་མཆོག་ཏུ་གུས་པས་ཁྱོད་ལ་བསྟོད། ། སྲིད་པ་གསུམ་
འབར་སྐུ་ནི་རྗེས་ཆགས་གདུལ་བར་ལྡན། ། འོད་ཟེར་སྔོན་པོ་སྟོང་ལྡན་ཉི་མ་
བརྒྱ་སྟོང་ལྡན། ། རྣམ་མང་སྐུ་དང་ཆ་ལུགས་རྗེས་ཆགས་སེམས་པར་ལྡན། །
ཧེ་རུ་ཀ་དཔལ་དེ་དང་བསྔགས་པ་ལྷན་ཅིག་གར་བྱེད་ཤོག། ཅེས་བསྟོད་པའི་
སྐད་ཅིག་ལ་ཧ་ཧ་ཧོ་ཧོ་ཞེས། གསུངས་ནས་བཅོམ་ལྡན་འདས་མི་སྣང་བར་
གྱུར་པའི་རྗེས་ཐོགས་ཉིད་དུ་ཚོགས་ལ་ཚིམ་པར་ལོངས་སྤྱོད་ཅེས་གྲགས་སོ།
སྤྲུལ་པས་སྤྲུལ་པ་རྗེས་འཛིན་པ། ། སྒྱུ་མས་སྒྱུ་མ་བསྐྱེད་པ་འདྲ། ། སྣང་ཙམ་
སྣང་བའི་རྗེས་དཔོག་ནི། ། འཇའ་བཞིན་འཇའ་ལྟར་འཛིན་པས་དབེན། །
དེར་ཞག་བདུན་ནས་གཟིགས་པས། བཅོམ་ལྡན་འདས་ནི་འོད་དང་ལྡན་ལ།
རྒྱལ་པོས་བྲིས་པའི་སྐུ་དེའང་འཇིགས་བྱེད་དུས་མཚན་མནན་པའི་བཅོམ་ལྡན་
འདས་སུ་གྱུར་པ་མཐོང་བས། རྒྱལ་པོ་འཁོར་དང་བཅས་པ་སངས་རྒྱས་ལ་
དད་པ་ཐོབ་བྷང་ག་ལའི་ཡུལ་འཁོར་མ་ལུས་པ་རྡོ་རྗེ་ཐེག་པའི་ལམ་ལ་བཀོད་དེ་
སྐལ་བ་དང་ལྡན་པའི་གནས་ལ་རང་དབང་ཐོབ་པར་གྱུར་ཏེ། ལྷ་ཡིས་བྱིན་
གྱིས་བརླབས་པ་ན། ། ལྷ་གཞན་དྲེགས་པ་ཟིལ་གནོན་ཏེ། ། ལྷ་ཡི་ལྷར་གྱུར་
ཧེ་རུ་ཀ། ལྷག་པའི་ལྷ་རུ་དུས་འདིར་བསྟན། ། དེར་བཅོམ་ལྡན་འདས་ཧེ་རུ་
ཀའི་སྣང་བ་བྱིན་པ་ལྟར། སྒྲུབ་ཐབས་དཀྱིལ་ཆོག་སྦྱིན་སྲེག་ཏེ་བསྐྱེད་རིམ་



སློབ་དཔོན་ནག་པོ་སྤྱོད་པའི་རྟོགས་བརྗོད། །
479
གཞུང་གསུམ་དང་གསང་བའི་དེ་ཁོ་ན་ཉིད། ཨ་ལ་པ་ཏི་དཔྱིད་ཀྱི་ཐིག་ལེ་སྟེ་
རྫོགས་རིམ་གཞུང་གསུམ་སྟེ། ནག་པོ་གཞུང་དྲུག་ཏུ་གྲགས་པ་གང་བསྟེན།
གཞི་ནི་ཞལ་ནས་གསུངས་པའི་བཀའ་ཡང་དག་པའི་ཚད་མ་ལ་རྗེས་སུ་གནང་བ་
ཉིད་དང་ཐུགས་རྒྱུད་བྱིན་གྱིས་བརླབས་པའི་ཚུལ་གྱིས་ཡོངས་སུ་སྤེལ་ཏེ། ལྷག་
པར་རྟོགས་དཀའ་བའི་དབང་ལས་དཔྱིད་ཀྱི་ཐིག་ལེ་དོན་གྱིས་གནས་འགྲེལ་
བའི་རྣམ་པར་བཤད་པ་ཡང་རྩོམ་པར་མཛད་དོ། ། ཞལ་ནས་གསུངས་དང་
རྗེས་སུ་གནང་། ། བྱིན་གྱིས་བརླབས་པའི་གནས་གསུམ་པོ། ། ཡོངས་སུ་ཚང་
བའི་གཞུང་དྲུག་ནི། ། རྒྱ་བོད་ཡོངས་སུ་ཚང་བར་གྲགས། ། དེ་ལ་མར་དོ་ལོ་
ཙཱ་བ་རྗེས་འབྲང་དང་བཅས་པ་ནི་སྦྱིན་སྲེག་གི་ཆོ་གར། ། ཛྷ་ན་པ་ཏ་པས་
བཤད་པའི། ། ཅེས་པའི་ཚིག་ཟུར་ལ་དགྲར་གཟུང་ནས་སྡོམ་པའི་སྦྱིན་སྲེག་ཆོ་
ག་ནི། སྤྱོད་པ་པ་ཡི་མཛད་ཅེས་གྲགས། ། དེ་ཡིས་ངེས་པར་མ་མཛད་
པར། ། ཆོ་ག་དེ་ཉིད་ཀྱིས་རབ་བསྟན། ། འཇིག་རྟེན་སོང་བའི་རྗེས་འཇུག་
ཅིང་། ། བློ་ཡི་ངེས་པར་མ་བཅད་པར། ། བ་གླང་ཁྱུ་བཞིན་འཇུག་པར་
སྣང་། ། དེ་ལྟར་མཁས་པ་འཇུག་པ་མིན། ། ཅེས་སློབ་དཔོན་གྱིས་མ་མཛད་
པའི་གཏན་ཚིགས་ཀྱང་འགོད་མོད་ཀྱི། བཅོམ་ལྡན་ཧེ་རུ་ཀ་ཉིད་ཀྱིས་མངོན་
སུམ་གནང་བའི་ཡུལ་འདུས་པའི་དབུས་སུ་ནཱ་དའི་ང་རོས་གཞུང་དྲུག་རྩོམ་ཞེས་
བཀའ་བསྩལ་པ་ལ། གཞུང་ལྔ་ལས་སློབ་དཔོན་གྱིས་མ་མཛད་པར་འབད་དེ་
བསྒྲུབ་པ་ཡང་གནས་མ་ཡིན་ལ། གཞན་ཡང་མར་དོས་རྒྱ་བོད་ཀྱི་རྣར་དབང་
བསོན་པའི་ངག་ལས་ཟློག་ནས་ཕག་མོའི་རྣམ་པར་འཕྲུལ་པའི་མཛེས་མོར་
རཀཱིའི་གདོང་པ་དང་འདྲ་བར་སྤྱོད་པ་བྲག་འཕྲང་གི་ལམ་དོག་མོ་ཞིག་ན་འདུག་



48)
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཅེས། གངྒཱ་ནས་ཚིམ་བུ་པ་མཁའ་སྤྱོད་ཀྱི་གནས་ལ་ཆགས་དགོས་མེད་པར་
སོང་བ་སོགས་ལས་ཟློག་ནས་སྨྲ་བ་ལ་ཡང་སྙིང་པོས་དབེན་ཞིང་། སྔོན་ལོ་ཙཱ་བ་
ཆེན་པོ་རིན་ཆེན་བཟང་པོས་བསྒྱུར་ཅིང་ཕབ་པའི་འགྱུར་དག་ཀྱང་རང་བློས་ཅི་
དགརབཅོས་པའི་དྲི་མ་ཅན་དུ་བྱས་པ་རྣམས། ཕྱིས་ས་སྐྱ་པཎྜི་ཏས། རིན་
ཆེན་བཟང་པོས་དག་པར་བསྒྱུར་བ་ལ། ། མར་པ་དོ་པས་མ་དག་པར་ཡང་
བྱས། དེ་ལ་ཁོ་བོས་ཇོ་བོའི་ལུགས་བཞིན་དུ། ། དག་པར་བཅོས་ཏེ་མཆན་བུ་
དག་ཀྱང་བགྱིས། ། ཞེས་འབྱུང་ཞིང་། སུ་རང་ལོ་ཆུང་ཡང་ནག་པོ་སྤྱོད་པའི་
སྐབས་མཇལ་ནས་གཞུང་དྲུག་གི་གདམས་པ་རྣམས་གསན་ཞེས་འབྱུང་ཡང་
དུས་ཚོད་ནི་མི་འགྲིག་པ་ཉིད་དུ་སེམས་སོ། མར་དེའི་ལུགས་ལ་རྡོ་རྗེ་ཕག་མོའི་
ལུང་བསྟན་ཏེ་གྲོང་ཁྱེར་སྲེ་ཏ་པུ་རིར་མཁའ་འགྲོ་མ་འགྲོ་བ་བཟང་མོ་འཚོལ་བ་
ལ་ཉིན་རངས་པོ་ཙོ་རེ་བྱོན་པས་ཉི་མ་རྒས་ཁར་གྲོང་རྙིང་པ་ཡིད་མི་བདེ་བ་ཞིག་
ཏུ་ཕྱིན་པ་བུ་མོ་གཞོན་ནུ་མ་ཞིག གསེར་གྱི་ཟོམ་གཡུའི་ཁྲ་བཀོད་ཀྱི་རྒྱུན་པར་
ཆུ་ལེན་པ་དང་འཕྲད་པས། དེས་ངོ་ཤེས་དང་བཀུར་སྟི་མཛད་དེ་ནང་དུ་སྤྱན་
དྲངས་པ་ན། གསེར་གྱི་ཁྲི་ལ་བུ་མོ་ཡིད་འཕྲོག་མ་ཅིག་འཁོད་པའི་མདུན་དུ་
སོན་པ་ལས། ལུང་བསྟན་གྱི་གནས་ཉིན་ལམ་ཙམ་གྱིས་བགྲོད་པའི་གནས་མ་
ཡིན་དགོངས་ཏེ། ལན་གསུམ་ཡང་ཚུལ་དེ་ཁོ་ན་ཉིད་དུ་གྱུར་པས་བསྡོད་ཅི་
བདག་ས་འཁོར་བའི་འོན་ཏེ་ཉིད་ཡིན་ཅེས་དགོངས་པའི་ཐེ་ཚོམ་བསལ་ནས།
བུ་མོ་ཡིད་འོངས་མ་དེས་སྤྲུལ་པའི་དཀྱིལ་འཁོར་དུ་དབང་བསྐུར་ཞིང་གདམས་
པ་དང་རྗེས་གདམས་ཡང་བསྩལ་ཞེས་སྒྲོག་པར་བྱེད་དོ། དེར་ནག་པོ་སྤྱོད་
པས་ཧེ་རུ་ཀའི་ལུང་བཞིན་གཞུང་དྲུག་མ་འོངས་པའི་སེམས་ཅན་གྱི་དོན་དུ་



སློབ་དཔོན་ནག་པོ་སྤྱོད་པའི་རྟོགས་བརྗོད། 481 །
མཛད་ཚར་བའི་སྐབས་དེར། སྔར་རྗེས་སུ་གཟུང་བའི་རྣལ་འབྱོར་མ་མེ་ཁ་ལ་
དང་ཀ་ན་ཁ་གཉིས་ཀྱི་ནག་པོ་སྤྱོད་པའི་སྤྱན་སྔར་རང་རང་གི་ཁ་ནས་ཡེ་ཤེས་ཀྱི་
རལ་གྲི་ཕྱུང་སྟེ་མགོ་བོ་མགྲིན་པ་ནས་བཅད་དེ་ཕུལ་བའི་སྐད་ཅིག་མ་ལུས་དེ་
ཉིད་མཁའ་ལ་སྤྱོད་པའི་གནས་སུ་འཇའ་ལྟར་ཡལ་ཏེ་སོང་ངོ༌། ། དེ་ནས་དེ་ཝི་
ཀོ་ཊིར་དགོན་པ་མཛད་གསུངས་བྱོན་པས་ལམ་དུ་གདུག་པའི་མཁའ་འགྲོ་བྷ་ཧུ་
རི་ཟེར་བ་དེས་མིའི་བུ་མོར་བརྫུས་ནས་འབྲས་བརྡུང་བའི་ཚུལ་དུ་འཁོད་པ་ལ།
ནག་པོ་སྤྱོད་པས་མོའི་འབྲས་ལ་ལྟ་སྟངས་མཛད་པས། འབྲས་བུ་རྣམས་ཕྱེ་
མར་སོང་བ་ན་བུ་མོ་དེས་ཀྱང་སློབ་དཔོན་ལ་སླར་ལྟ་སྟངས་བྱས་པའི་མོད་ལ་
ཞལ་ནས་ཁྲག་བྱུང་བ་མིད་དེ་བྱོན་པས་བསྙུང་བས་བཏབ་བོ། ། དེར་སློབ་མའི་
ཐུ་བོར་གྱུར་པ་དྷ་མ་དྷུ་མས་མྱ་ངན་ལས་མི་འདའ་བར་གསོལ་བ་འདེབས་པར་
མཛད་པ་ནི། སེ་འབྲུ་སྐུ་གསུམ་ལ་སོགས་ཀྱི། ། སོས་ཀའི་མེ་ཏོག་མཐོང་བ་
ཡི། ། གཞོན་ནུ་བདག་ཅག་མྱོས་པར་གྱུར། ། སོས་ཀའི་དང་པོ་དང་པོ་
འདིར། ། ཁྱོད་ཀྱིས་བདག་ཉིད་བསྲུང་བར་མཛོད། ། གདུང་བས་གུམ་པར་
མམཛད་ཅིག ། མེ་ཏོག་ཨོ་ས་ཀ་རུ་ཎ། ། དྲི་བསུང་ལྡན་པས་དགྱེས་པར་
འགྱུར། ། ལུས་འདི་སེམས་ཀྱི་གདུང་བས་གདུངས། ། མེ་མར་ཁུར་ནས་སེན་
ད་ཝ། ། རེ་མོས་བདག་ལ་འབབ་པོ་ཞེས། ཀནྡྷ་པ་ནི་གཤེགས་པར་ཉེ། །
སོས་ཀའི་དང་པོ་དཔྱིད་དུས་ལ། ། ཁྱོད་ཀྱི་བདག་ནི་བསྲུང་བར་མཛོད། །
ཕྱོགས་བཅུར་བལྟས་ཀྱང་བདག་ཅག་གིས། ། ཁྱོད་ལས་གཞན་ནི་སྐྱབས་མ་
མཐོང་། ། གདུང་བའི་མེ་འདི་བདག་ཉིད་ཀྱིས། ། ལུས་སེམས་དག་ཀྱང་ལྷན་
ཅིག་བསྲེགས། ། བདག་ཅག་གསོལ་བ་བཏབ་པ་ཡི། ། གདུང་བས་གུམ་པར་



482_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མ་མཛད་ཅིག ། ཅེས་སོ། ། དེར་ནག་པོ་སྤྱོད་པའི་ཞལ་ནས། ང་ལ་བླ་མའི་
བཀའ་བཅག་པའི་ཉེས་པས་གདུག་པའི་མཁའ་འགྲོ་མས་བར་ཆད་བྱས་པ་ཡིན་
ཏེ་འོང་། ཁྱེད་རྫུ་འཕྲུལ་གྱི་ལམ་རྙེད་པ་དག་ཅིག་གིས། ཡུལ་ཉེར་བཞིར་
མཁའ་འགྲོ་མ་ལ་ཉམས་པ་བསྐང་བའི་ཚོགས་ཀྱི་མཆོད་པ་གྱིས་ལ། འཆི་བ་
མེད་པའི་སྨན་སིལ་མངར་ཅན་མྱུར་བ་ཉིད་དུ་ཁྱེར་ཤོག་ཅེས་བཀའ་བསྒོས་པའི་
སྐད་ཅིག་ལ་སློབ་མའི་ཚོགས་ཀྱི་ནང་ནས་རྫུ་འཕྲུལ་དང་ལྡན་པ་འགའ་ཞིག་དེ་
མ་ཐག་ཡིད་འགྱུར་ཀྱི་ཚུལ་དུ་འདབ་ཆགས་ཀྱི་ཀུན་སྤྱོད་ལྟར་ནམ་མཁའི་ལམ་ལ་
བྱས་ཏེ་སོང་ངོ་། ། དེ་དག་གི་ཉེར་བཞིའི་གནས་རྣམས་སུ་ཇི་ལྟར་བཀར་
བཏགས་པའི་ལས་མངོན་པར་འདུ་བྱས་ནས་སྨན་གྱི་མཆོག་དག་ཀྱང་ཁྱེར་ཏེ་
འོངས་པའི་ལམ་མཁའི་ཁྲུས་ཀྱི་རྫིང་བུ་ན་བུ་མོ་གཞོན་ནུ་མང་པོ་ཁྲུས་བྱེད་ཅིང་
འདུག ། རྣལ་འབྱོར་པ་ཁྱེད་རྣམས་ཁྲུས་མི་བྱེད་དམ། སློབ་དཔོན་བསྙུང་
བས་ལོང་མི་འདུག་གོ་སྨྲས་པས། བུ་མོ་དེ་རྣམས་མགྲིན་གཅིག་ཏུ་བསྙུང་བ་
ལེགས་པར་དྭངས་སོ་ཟེར། དེར་དགའ་མགུར་གྱུར་ཏེ་ཁྲུས་བྱས་པའི་བར་ལ་
སྨན་གྱི་མཆོག་དེ་རྣམས་བུ་མོ་དེ་དག་གིས་ཁྱེར་ཏེ་མ་དམིགས་སོ། དེར་ནང་དུ་
ཕྱིན་པས་སློབ་དཔོན་བསྙུང་བ་མ་དྭངས་བཞུགས་སོ། ། རྒྱུ་མཚན་ཕུལ་བས་
འདོད་པ་སྦྱིན་པ་ཞེས་བྱ་བའི་གླུ་དབྱངས་འདི་བཞེས་སོ། ། སེམས་ཀྱི་ལྷན་
སྐྱེས་སྟོང་ཉིད་རྫོགས། ། ཕུང་པོ་དང་བྲལ་སྡུག་བསྔལ་མེད། ། སྨྲས་པ་ཇི་ལྟར་
ཀསྣ་མེད། ། བདག་ནི་ཁམས་གསུམ་གཏན་དུ་འགྲོ། ། རྨོངས་པས་བརྟན་
ཉམས་འཇིགས་བཅས་མཐོང་། ། རླབས་བྲལ་རྒྱ་མཚོ་ཇི་ལྟར་སྐམས། ། ཡོད་
བཞིན་འཇིག་རྟེན་རྨོངས་མི་མཐོང་། ། འོ་མ་མར་ཡོད་བཞིན་མི་མཐོང་། །



སློབ་དཔོན་ནག་པོ་སྤྱོད་པའི་རྟོགས་བརྗོད། །
483
འགྲོ་འོངས་མེད་པའི་སྲིད་པ་གང་། ། ཀནྣ་ངོ་བོ་ཉིད་ཀྱི་རོལ། ། ཅེས་
གསུངས་ནས་ངའི་ཕུང་པོ་འདི་ཞག་བདུན་མ་བསྲེག་ཅིག སླར་ལུས་འདི་གྲོང་
འཇུག་བྱས་ཏེ་ས་ལམ་གྱི་ལྷག་མ་ཡོངས་སུ་རྫོགས་པར་བྱེད་དོ་ཞེས་གསུངས་ཏེ་
མྱ་ངན་ལས་འདས་སོ། ། དེར་སྔར་རྒྱལ་བུ་དུས་ལ་ཝ་ཡིར་བཏགས་པ་དེ་གྲུབ་
པའི་ས་ཐོབ་ནས། མ་ཎི་བྷ་ནོར་བུ་བཟང་པོའི་མཚན་འཆང་བས། བླ་མ་དང་
བྲལ་བའི་སྨྲེ་ངག་བརྗོད་པར་མཛད་པ་ནི། ། བདག་ནི་སྡུག་ནི་ཤི་འམ་མ་ཤི་
མེད། ། བདག་གི་ཡིད་ལ་གང་ཡང་དགོས་པ་མེད། ། ཀསྣའི་རལ་གྲིས་ཆགས་
པར་རབ་བཅད་པས། ། ད་ནི་རེ་བ་མེད་དེ་བྷ་ཏྲ་སྨྲ། ། ལྗོན་ཤིང་རྩ་བ་ཁྲོན་
པས་སྐོར་གྱུར་ཀྱང་། ། ཤིང་གཅིག་ལ་ནི་འབྲས་བུ་གཉིས་མི་འབྱུང་། ཀནྣའི་
རལ་གྲིས་ཆགས་པ་རབ་བཅད་པས། ། ད་ནི་རེ་བ་མེད་དེ་བྷ་ཏྲ་སྨྲ། ། མིག་
སྨན་རིལ་བུ་བཅུད་ལེན་རྐང་མགྱོགས་སོགས། ། དེ་དག་རྣམས་ལ་ད་ནི་ལེ་ལོར་
གྱུར། ། ཀནྣའི་རལ་གྲིས་ཆགས་པ་རབ་བཅད་པས། ། ད་ནི་རེ་བ་མེད་དེ་བྷ་
ཏྲ་སྨྲ། ། ཅེས་ང་རོ་སྒྲོག་གིན་འདུག་གོ། ། དེར་ཞག་ལྔ་ནས་རྒྱལ་པོའི་བརྩིས་
པས་ཚོར་ནས་ཡུལ་དུ་རོ་འདུག་པས་ཙོག་གོ་ཞེས་གྲིལ་བསྒྲགས་ཏེ་བསྲེགས་པས།
གྲུབ་ཐོབ་མ་ལུས་པའི་ཚོགས་པ་འདུས་ཤིང་། ཌཱ་མ་རུ་དང་ཏིང་ཏིང་བཤགས་
དང་། པི་ཝཾ་གླིང་བུ་ལ་སོགས་པའི་རོལ་མོའི་སྒྲ་རྒྱ་ཆེར་བྱུང་ངོ་། ། དེར་བར་
དོ་ཉིད་དུ་གྲུབ་པའི་ལམ་རྫོགས་ཏེ། བཅོམ་ལྡན་འདས་ཀྱི་ལུང་དང་ཡང་
མཐུན་ནོ། ། བར་དོ་ནི་ཞག་འདུན་ནས་སྐུ་རུས་པའི་རྒྱན་ཅན་བྱོན་ཏེ་ངའི་
ལུས་ག་རེ་གསུངས་ལ་བསྲེགས་ནས་མེད་ཞུས་པས་མི་སྣང་བར་གྱུར། དེ་ཕྱིན་
དེང་སང་རྒྱ་གར་གི་ཛོ་གི་རྣམས་གཏན་བསྲེགས་སྤྱངས་མི་བྱེད་སྐད་ཟེར་རོ། །



ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ནག་པོ་སྤྱོད་པའི་རུས་རྒྱན་གྲུབ་ཆེན་བྲམ་ཟེ་དཔའ་འཛིན་གྱིས་ག་ཡ་དྷ་ར་ལ་
གནང་། དེ་ནས་རིམ་གྱིས་ས་སྐྱ་པའི་ཕྱག་ཏུ་བརྒྱུད། བླ་བྱང་ཤར་ནས་ངོར་དུ་
ཡོད་པ། རྗེ་ངོར་ཆེན་གཤེགས་ཁར་ཆོས་རྗེ་དཔལ་ལྡན་པ་ལ་སྩལ། གློ་བོ་
བྱམས་པ་གླིང་ན་ཡོད་པས་སྤྱན་དྲངས་ད་ལྟ་བདག་གི་འབྲལ་སྤང་དུ་ལག་ན་
ཡོད་དེ། དེར་བར་དུ་གཅོད་པའི་གདུག་པའི་མཁའ་འགྲོ་མ་དེ། སློབ་མའི་
མཆོག་བྷ་ཏྲ་བས་ས་གསུམ་གར་བཙལ་ཡང་མ་རྙེད་པ་ལ་སྔར་སློབ་དཔོན་ལ་
བར་ཆད་རྩོམ་པའི་དུས་ཀྱིས་ཤིང་སྲི་མི་ལཱི་གདོང་པོའི་ནང་ན་ཡིབ་འདུག་པར་
གཟིགས་ཏེ། ཡེ་ཤེས་ཀྱི་རལ་གྲིས་ལྗོན་ཤིང་གཤེགས་ཏེ་གདུག་པའི་མཁའ་འགྲོ་
མདེའི་སྐྱེ་བཅད་ནས་བརྟུལ་ལོ། ། དེང་སང་བོད་ཀྱི་བླ་མ་རྣམས་གུ་རྒྱ་བར་
མཚན་འདོགས་ཤིང་། བླ་མ་རྡོ་རྗེ་གདན་པས་གྲུབ་ཐོབ་བརྒྱད་ཅུའི་བསྟོད་
པར། ཉི་ཤུ་རྩ་བཞིའི་གནས་མཆོག་ཏུ། ། མཁའ་ལ་གཤེགས་ནས་བཱི་ལི་
ཀོལ། ། བཟང་པོ་པ་ཞེས་བྱ་བ་ཡི། ། བླ་མ་དེ་ལ་ཕྱག་འཚལ་ལོ། ། ཞེས་པ་
དེའོ། དེ་མཐར་ཡང་གདུང་བའི་དབྱངས་ལེན་པ་ནི། བདག་གི་བསོད་ནམས་
དམན་པ་ནི། ། བླ་མའི་ཟླ་འོད་བྲལ་གྱུར་པས། ། སྣང་བ་རྣམས་ནི་ནུབ་པར་
འགྱུར། ། བླ་མ་དང་བྲལ་མྱ་ངན་གྱིས། ། མ་ཧི་ལ་བདག་མྱ་ངན་གནས། །
བླ་མ་ཡེ་ཤེས་མིག་མེད་པས། ། ཕྱོགས་མཚམས་གང་ཡང་མཐོང་བ་མེད། ། བླ་
མ་དང་བྲལ་མྱ་ངན་གྱིས། ། མ་ཎིབྷ་ཏྲ་བདག་ནི་དུ། ། བླ་མ་རྔ་ཆུང་གདུགས་
དཀར་ཕུབ། ། རྣལ་འབྱོར་རྒྱལ་པོ་མཛེས་པའི་བདག ། སྡིག་ཅན་གང་གིས་
སྤྱན་དྲངས་ན། ། མ་ཎི་བྷ་ཏྲ་རེ་མ་དགའ། གྲུབ་ཐོབ་བརྒྱད་ཅུ་རྩ་བཞི་
ཡིས། ། ནམ་མཁའི་དབྱིངས་སུ་དཀྱིལ་འཁོར་བཞེངས། ། དེ་དབུས་སྐུ་



485
སློབ་དཔོན་ནག་པོ་སྤྱོད་པའི་རྟོགས་བརྗོད།
གདུང་ནོར་བུ་བཞུགས། ། སེམས་ཀྱི་གདུང་བས་བདག་ལུས་བསྲེག ། དྷ་མ་
དྷ་མ་རེ་མ་དགའ། ། དེ་ཝི་ཀོ་ཊར་སྐད་ཅིག་ལ། ། བླ་མའི་ལོངས་སྤྱོད་ཐིམས་
པར་མཐོང་། ། ཡུད་ཙམ་སྐད་ཅིག་གཅིག་ལ་ནི། ། རྣམ་པར་དངོས་མེད་
མཐོང་གྱུར་པས། ། བླ་མ་གཤེགས་པ་རེ་མ་དགའ། ། ནོར་དང་ལངས་ཚོ་
ཐམས་ཅད་སྤངས། ། སྲིད་ལ་ཆགས་པའི་ང་རྒྱལ་བཅོམ། ། ནོར་བུ་བཟང་
པོ་མ་ཧི་ལ། ། དྷ་མ་དྷུ་མ་བདག་ཅག་ནི། ། མཆོག་གི་བླ་མ་མེད་གྱུར་
པས། ། ཀྱེ་མ་གཉིས་མེད་ཌ་མ་རུ། ། ནམ་མཁའི་དབྱིངས་སུ་བརྡུངས་བྱས་
ནས། ། བརྡུངས་པས་རྣལ་འབྱོར་བདག་ཅག་གིས། ། བླ་མའི་གདུང་ཐལ་
ལུས་ལ་བྱུགས། ། དེ་ཉིད་སྤྱི་བོར་བསྒོམས་བྱས་ནས། ། སྙིང་རྗེ་བྷ་ཧུ་རི་
བདག་གིས་བསད། ། བདུད་ཀྱིས་ཁྱེར་བའི་བྷ་ཧུ་རི་ཁྱོད། ། བླ་མའི་སྐུ་དགྲ་
ཁྱོད་ཡིན་ནོ། ། བདག་ཅག་ཁྱོད་ཀྱི་མུན་པས་བསྒྲིབས། ། བདག་ཅག་རྣམས་
ཀྱི་མདུན་མ་སྟོར། ། དུག་པོ་གྱོན་ཞིང་སྐྲ་རྣམས་བྲེགས། ། དབྱུག་པ་དང་ནི་
ཐོད་པ་ཐོགས། ། མྱ་ངན་ལུས་རྣམས་ཀེང་རུས་གྱུར། ། ཀྱེ་མ་རྣལ་འབྱོར་མི་
རྟག་གོ། ། བདག་ཅག་རྣམས་ཀྱིས་བྷ་ཧུ་རི་བཅོམ། ། དི་ཝི་ཀ་ཊའི་གནས་
ཉིད་ནས། ། སྲེ་མི་བར་གྱི་གནས་ཆེན་དུ། ། དཔག་ཚད་ཕྱེད་དང་གསུམ་
རྒལ་ཏེ། ། རྣལ་འབྱོར་དྲག་པོ་མ་ཧི་ལས། ། མཁའ་འགྲོ་དྲུག་ཅུ་རྩ་བཞི་སྐྲག
། སྲི་མི་ལི་གཤེགས་བྷ་ཧུ་རི་བསད། ། ཨེ་མ་ཧོ་བླ་མའི་སྐུ་དགྲ་བསྒྲལ། །
བདག་ཅག་མཁའ་སྤྱོད་གནས་སུ་འགྲོ་ཅེས་སོ། ། ང་ལ་རྒྱ་གར་བ་རྣམས་ཀམ་
པོ་ཆེའི་གླིང་ནག་པོ་སྤྱོད་པ་སྐུ་འཁྲུངས་ཡོད་དེས་ད་ལྟའི་གྲུབ་པ་བརྒྱད་ཁྱེར་
ཡོངས་ཏེ། ཝ་ར་ན་སེར་ཕོ་བྲང་བཅས་ནས་ཛམ་བུ་གླིང་ལ་དབང་བསྒྱུར་ཞིང་།



486
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྡོ་རྗེ་ཐེག་པའི་བསྟན་པ་རྒྱས་པར་བྱས་ཏེ་གྲུབ་ཐོབ་གནམ་གྱི་སྐར་མ་ཙམ་
འབྱུང་བར་འདོད་དོ། ། སྒྲིབ་མེད་ཡེ་ཤེས་གསལ་བའི་སྤྱན། ། བཅོམ་ལྡན་
ཐུབ་པས་ལུང་བསྟན་པའི། ། ནག་པོའི་མཚར་ཅན་རྣལ་འབྱོར་པ། ། སྤྱོད་
པའི་རྡོ་རྗེར་མགོས་ཕྱག་འཚལ། ། བརྟུལ་ཞུགས་དབང་པོ་ཁྱེད་ཉིད་ནི། ། ཡ་
མཚན་དུ་ མའི་ རྣམ་ འཕྲུལ་ གྱིས། ། གངས་ རིས་ སྐོར་ བའི་ ཡུལ་ ལྗོངས་
འདིར། ། སྤྲུལ་པའི་སྣང་བ་དུ་མས་བརྩེན། ། ད་ནི་བསྟན་པའང་མཐར་གྱུར་
ཅིང་། ། སེམས་ཅན་ལས་ལ་སྤྱོད་པའི་སྐབས། ། མཁའ་ལ་སྤྱོད་པའི་ཞིང་
ཉིད་ལས། ། གང་དུའང་བསྐྱོད་པར་མ་མཛད་ཅིག ། ཐུགས་རྗེའི་འོད་ཟེར་
ཀུན་སྣང་གིས། ། ལས་ཅན་མུན་པ་སེལ་བར་མཛོད། ། མཁའ་དབྱིངས་
མཐོན་པོའི་ཉིན་བྱེད་ཀྱིས། ། གླིང་བཞི་ཀུན་སྣང་ཇི་བཞིན་ནོ། །
ཅེས་ནག་པོ་སྤྱོད་པར་སྐྱེ་བ་གཟུང་བའི་ཡལ་འདབ་ཏེ་རབ་ཏུ་བྱེད་པ་གཉིས་པའོ། །
གཙོ་བོར་ནཱ་རོ་པའི་གསུང་ངག་ཕན་ཐིང་གུ་པའི་ཞལ་ལས། བླ་མ་འམ་ལོ་ཙཱ་བས་གསན་པའི་
རྒྱུད། དཔལ་ལྡན་ས་སྐྱ་པའི་གོང་མ་དག་ལ་བཀའ་བབས་པ་གཞིར་བྱས། སློབ་དཔོན་ཐུབ་
པ་བྱིན་གྱིས་མཛད་པའི་དོན་དོ་ཧའི་རྒྱ་ཆེར་འགྲེལ་པ་ཆོས་ཀྱི་རྒྱལ་པོ་ཆེན་པོ་འཕགས་པའི་སྐུ་
རིང་ལ་བལ་ཡུལ་ཨོམ་བུ་ལོ་ཙཱ་བ་གྲགས་རྒྱལ་གྱིས་བསྒྱུར་བའི་ནང་གི་ནག་པོ་སྤྱོད་པའི་དོ་ཧ་
རྣམས་དང་། གྲུབ་བརྒྱའི་ནང་ཐད་དང་། མར་དོ། པུ་རང་ལོ་ཆུང་། ཕྱིས་བྱོན་པའི་པཎྜི་
ཏ་ཤཱ་རི་པུ་ཊའི་རྒྱ་ གར་ནས་ འབྱུང་བའི་ གསུང་བགྲོས་རྣམས་ གུང་བསྒྲིགས་ནས་བྲིས་
པའོ། །། །



487
༄༅ ། ། ར་ཏན་བྷ་ཧུ་ལའི་རྟོགས་པ་
བརྗོད་པའི་ཡལ་འདབ།
༄༅། ། གང་ཡང་རྨོངས་པའི་སྨྲ་བ་མ་ལུས་པའི་བརྗོད་པའི་སྒོ་མཐའ་དག་ནི་
བརྫུན་གྱིས་སྤགས་པའི་དྲི་མ་ཅན་ཁོ་ནའོ་ཞེས་མ་དག་པའི་གཏན་ཚིགས་དག་ལ་
ཡིདསྟོན་པར་མི་བྱའོ། ། དེའང་འདི་ལྟར་སྒྲོག་སྟེ་དམན་པའི་ཛོ་གི་ཕལ་པ་
དག་གིས་གཏམ་དུ་སྨྲ་བ་ཡང་གྲུབ་པའི་དབང་ཕྱུག་ནག་པོ་སྤྱོད་པ་ཉིད་སྐུ་སྐྱེ་བ་
རྒྱ་མཚོའི་ལྦུ་བ་དང་། ཀི་ལའི་ཤིང་གི་འབྲས་བུ་དང་། ཀུ་བའི་འབྲས་བུ་དང་།
མེ་ཏོག་ཙམ་པ་ཀ་རྣམས་སུ་རིམ་གྱིས་སྐྱེས་ཞེས་གླེང་ངོ་། ། རྨོངས་པ་ཤིང་ལྗོན་
སེམས་གནས་པར། ། འདོད་པའི་མུ་སྟེགས་ལུགས་ངན་ཏེ། ། རང་སྡེ་སངས་
རྒྱས་རིང་ལུགས་པས། ། ཐོས་པར་གྱུར་ཚེ་རྣ་བ་དགབ། ། དེའི་མཐར་ཊི་ལའི་
གྲོང་ཁྱེར་མཁའ་འགྲོ་མའི་ཕོ་བྲང་ནས་བི་ཀྲ་མའི་ལོངས་སྤྱོད་ནགས་ཚལ་ན་
གཅིག་པུར་ཛ་ལནྡྷ་རི་དང་པོའི་མགོན་པོའི་སློབ་མ་རུས་པའི་ཕྲེང་བ་མགུལ་དུ་
བཏགས། རྣམ་པར་འཇིགས་འཇིགས་པའི་ཚུལ་གྱིས་བྱོན་པས་མ་རུའི་ཡུལ་
ཚོང་འདུས་སུ་སླེབ་ནས། སྒོ་དྲུང་གི་སྐྱིབས་སུ་རི་དྭགས་ཀྱི་པགས་པ་ལ་བསྡད་
དེ། རྣལ་འབྱོར་པ་གཅིག་པུར་སྐྱོ་ཤས་ཀྱི་ལག་པས་ཀནི་རི་བླངས་ནས་གླུ་ལེན་



488
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
པ་ལ། བི་ཨོ་ཀིས་སྨྲས་པ། ཛ་ལནྡྷ་རི། ང་ཡང་རྣམ་ཐར་ཁྱེད་འདྲ་བ་རང་
བྱེད་པས། ཁྱེ་ཀྱི་མུ་དྲ་རྣ་བ་ལ་སྟེར་དགོས། ང་ལ་སྒོམ་ཡང་ཕོག ཛ་ལནྡྷ་
རིས་སྨྲས་པ། ངས་བཤད་པ་ལྟར་ལྷ་མོ་ནག་པོའི་སྔགས་བཟླ་ཡིན་མཆོད་པ་
གྱིས། ཐལ་མོ་སྦྱོར་ལ་སྡོད་ཞག་པོ་བཅུ་ནས་སློབ་འོང་། ཁྱོད་དེ་བར་མ་སྡུག་
མགྱོགས་པར་ང་ཡོང་ཟེར། ལྷ་མོའི་ཁང་པར་མཁས་པ་བི་ཨོ་ཀི་ལ་མུ་དྲ་སྦྱིན་
ནས་མིང་ཀ་ནི་པར་བཏགས། དེ་ནས་ད་ཀ་ནི་པ་ཁྱོད་ལྷོ་ཕྱོགས་ལ་སོང་ཟེར་
ནས་འཁོར་སྟོང་དང་བཞི་བརྒྱ་ཕྱིའི་རྒྱ་མཚོ་ལ་ལྤགས་གཏན་བཏིངས་ནས་ཕྱིན་
པས། གྲུབ་ཐོབ་ཀ་ནི་པ་ལ་སྲིན་པོའི་རྒྱལ་པོས་མཆོད་པ་བྱེད། ཀ་ནི་པ་རྒྱ་
མཚོ་ནས་སླར་ལོག གནྡ་ན་བིས་རལླི་ ཕོ་བྲང་དུ་བྱོན་པའི་ལམ་དུ་གོ་རཀྵ་ནཱ་
ཐ་དང་འཕྲད་པས། སློབ་མ་རྣམས་ཀྱི་ལོང་ལོང་། གྲུབ་ཐོབ་ཀ་ནི་པ་འབྱོན་གྱི་
ཡོད། དེར་གོ་རཀྵས་སྨྲས་པ། གཞི་པ་ལ་བྱེས་པས་ཕྱག་མི་འཚལ། བླ་མ་ང་
ཡིན། སློབ་མ་ཁྱོད་ཡིན་ཟེར། དེར་ཀ་ནི་པས་སྨྲས་པ། ཁྱོད་སུའི་སློབ་མ་
ཡིན། ང་མ་ཧཱ་ཚིནྡྲ་ཀའི་སློབ མ་ཡིན། བླ་མ་ཁྱིམ་བཙུན། སློབ་མ་ཨ་ས་རུ་རུ་
ངོ་མི་ཚའི། སྨྲས་པ། ཁྱོད་རང་སུའི་སློབ་མ་ཡིན། ཛ་ལནྡྷ་རི་ཀའི་ཡིན། འོ་
ན་ཛ་ལནྡྷ་རི་རྒྱལ་པོ་གོ་བི་ཙནྟས་ས་དོང་དུ་སྐྱུར། སྟེང་ནས་གླང་པོ་དང་།
རྟའི་ལི་སྦང་གི་མནན་ནས་བཞག་འདུག་ཟེར་བས། ཀ་ནི་པ་ཤར་ཕྱོགས་ལ་
འཁོར་སྟོང་དང་བཞི་བརྒྱའི་ཚོགས་དང་བཅས་ནས་ཕྱིན་སྟེ། རྒྱལ་པོའི་སྒོར་
ཁྲོས་ནས་བསྡད། དེ་ནས་རྒྱལ་པོས་ཛོ་གིའི་རྩེར་བྱོན་ནས། བཅོམ་ཆུང་དུས་
བཞེས་པ་ཅུང་ཟད་ལ་བྱོན་བྱས་པས། ངའི་འཁོར་གཉིས་ལ་བཟའ་བ་བྱིན།
དེ་ཚིམ་ན་སླར་དེ་འཁོར་བཅས་ལ་ཚོགས་མཆོད་བླངས་ཟེར་ནས། བ་ལི་ཨི་



ར་ཏན་བྷ་ཧུ་ལའི་རྟོགས་བརྗོད། །
489
དང་། བྷ་ད་ཨི་ལ་སོང་བྱས་པས། དེ་གཉིས་ལ་རྒྱལ་པོས་ཀུ་བའི་སྣོད་དུ་ཅི་
བླུག་ཀྱང་གཏན་མ་ཁེངས་པར། ཡུལ་དེའི་ཁྱིམ་ཀུན་གྱིས་བླུག་ཀྱང་མ་ཁེངས་
ནས། དེར་རྒྱལ་པོ་ཧ་ལས་ཏེ་ཁྱེད་རང་རྣམས་གྲུབ་ཐོབ་ཆེན་པོ་ཡིན་པར་
འདུག ང་རང་ཡང་རྣལ་འབྱོར་པ་བྱས་ནས་གྲུབ་ཐོབ་བྱེད་སྨྲས་པས། གྲུབ་
ཐོབ་བྱེད་ན་ཛ་ལནྡྷ་རིར་སྦྱིན་ན་ཁྱེད་ལ་གྲུབ་ཐོབ་ཡོང་། གཞན་ཁྱོད་ལ་གྲུབ་
ཐོབ་ག་ལ་ཡོང་སྨྲས་པས། ཛ་ལནྡྷ་རི་གང་ན་ཡོད། དེ་ཁྱེད་རང་གི་ས་དོང་ན་
བཅུག་པ་དེ་ཡིན་བྱས་པས། ང་ལ་དམོད་པ་འདེབས་ཟེར་སེམས་ལྷག་པར་
འཇིགས་པ་ལ་རིག་ཆེན་སྣ་བརྒྱད་ལ་རྒྱལ་པོའི་གཟུགས་གསུམ་བཅོས། སློབ་མ་
ཐམས་ཅད་ཀྱིས་སྤངས་མ་ལུས་པ་ཕྱིར་བསལ་ཏེ། གཟུགས་གཅིག་བསླངས་པ་
ན། ཛལནྡྷ་རིས་སྨྲས་པ། འདི་སུ་ཡིན། རྒྱལ་པོ་གོ་བི་ཙན་ད་ཡིན། ཕི་ཊུ་
སོང་ཟེར་བས་གཟུགས་གཅིག་སིལ་གྱིས་ཞིག ཡང་འདི་སུ། རྒྱལ་པོ་གོ་བི་
ཙན་ད། དེ་ཡང་ཞིག ཡང་འདི་སུ། རྒྱལ་པ་གོ་བི་ཙན་ད། དེ་ཡང་ཞིག
དེ་ནས་གཟུགས་གསུམ་དུམ་བུར་ཉམས་པས། རྒྱལ་པོ་གོ་བིན་སེམས་ལྷག་པར་
འདར་ཞིང་། སྐྱེ་བོ་ཀུན་གྱི་སྙིང་ཡལ་ཡལ། དེར་རྒྱལ་པོས་གྲུབ་ཐོབ་ཀྱི་ཞབས་
ལ་མགོ་བོས་བཏུད་པས། ཛ་ལནྡྷ་རས་རྒྱལ་པོའི་མགོ་བོར་ཕྱག་བཞག་ནས་
གྲུབ་ཐོབ་ཏུ་མཛད་ཅིང་། བུ་ཀ་ནི་ས་ཁྱོད་ལ་གྲྭ་པ་དུ་ཡོད། བླ་མའི་སྲུང་།
ང་ལ་གྲྭ་པ་སྟོང་དང་བཞི་བརྒྱ་ཡོད་ལགས། ང་ལ་ཚའོ་མང་པོ་འདུག ནང་
པར་ཐམས་ཅད་ཁྲུས་ཀྱིས་ལ་ཤོག་ལོབས། བླ་མ་ཕ་ལ་ཧོ། དེར་སང་འཚོགས་
པའི་ཛོ་གི་ཀུན་ཁྲུས་བྱས་ནས་ཞབས་དྲུང་དུ་ཕྱིན་པས། བུ་ཀ་ནི་པ། ང་རྒྱལ་
པོས་ལོ་བཅུ་གཉིས་བཙོན་ལ་བཅུག་པས་ཟ་རྒྱུ་ཅི་ཡང་མ་བྱུང་པས་བཀྲེས་ནས་



490_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
འདུག་གསུང་། ཀ་ནི་པས་ལག་པས་ཐལ་མོ་སྦྱར་ནས། གུ་རུ་ཅི་བཞེས་ལགས།
ང་མིའི་ཤ་ཟ། ཁྱོད་ལ་གྲྭ་པ་མང་པོ་འདུག གཅིག་གི་ཤ་སྦྱིན་གསུང་། ཀ་ནི་
པས་སློབ་མ་གཅིག་ནས་སྨྲས་པ། ཐམས་ཅད་ཁྲུས་གྱིས་ལ་ཤོག སློབ་མ་མ་
ལུས་ཁྲུས་བྱས་ནས་བྲོས་ཏེ་ཕྱིར་མ་བྱུང་བས། ཀ་ནི་པས། བ་ལ་བྷ་ཨི་ལ་ཤོག་
སྨྲས་པས། བ་ལ་བྷ་ད་ཨིས་ཁྲུས་བྱས་ནས་མདུན་དུ་བསྡད་པས། ཧ་ཧ་ང་
བརྩོན་ཤ་ག་ལ་ཟ། མིག་འཕྲུལ་མཁན་འདྲ་བ་ཐམས་ཅད་བཞུད་ཅིག ཛ་
ལནྡྷ་རིའི་ཕྱག་བ་ལ་བྷ་ད་ཨིའི་མགོ་ལ་བཞག་པས་གྲུབ་པ་ཐོབ་ནས་ནམ་མཁའ་
ལ་འཕུར་རོ། ། ཀ་ནི་པ་ལ་དམོད་པ་དོར་བས་སྐྱེ་བ་སླར་བཞེས་པ་ཡང་ཛྷ་རི་
ཁཎྜིའི་ཡུལ་དུ་རྭ་ཏན་པུ་ར་ཅེས་པའི་གྲོང་དུ་ཡབ་མ་ཎི་ཀ་པཎི་དང་། ཡུམ་
རནྟ་ཝ་ཏིའི་སྲས་ར་ཏན་པཆི་སྐུ་སྐྱེ་བ་བཞེས། བཙུན་མོ་ཀེ་ཏུ་ཀ རྒྱལ་པོའི་
སེམས་ལ་ཀ་ནི་པའི་སྐྱེ་བ་དྲན་ནས། བླ་མའི་དམོད་པས་མཆོག་གི་གེགས་བྱས་
སྙམ། སེམས་བརྣག་ཏེ་ཛོ་གི་མ་ལུས་པ་ག་ན་འདུག་བཀུག་ནས། མིའི་གཉེར་
བཅག་བྱས་ཏེ་ས་འབའ་ཞིག་བརྐོར་བཅུག་གོ། དེར་གོ་རཀྵའི་ཏིང་ངེ་འཛིན་
གྱིས་ཤེས་ནས། ཧ་ལས་སྟེ་འདུལ་བའི་ཕྱིར་བྱོན་ཏེ་གྲུབ་ཐོབ་ཀུན་གྱི་སློབ་མ་
ཡང་བློ་རྨོངས་རྒྱལ་པོས་བྲན་དུ་བྱས་འདུག་དགོངས། རྒྱལ་པོའི་སྒོར་ཁྲོས་ནས་
བཞུགས་པས་གླང་པོ་ཆེ་དང་། རྟ་དང་། བ་དང་། བོང་བུ། ར་ལུག་རྣམས་
རྩ་མི་ཟ། བུ་ཆུང་ཀུན་མའི་འོ་མ་མི་འཐུང་ངོ༌། ། དེར་མ་ཨི་ན་ཝ་ཏིའི་སྐྱེ་བོ་ཀེ་
ཏུ་ཀས་གོ་རཀྟར་ཤེས། རྒྱལ་པོ་གླང་པོ་བཞོན་པས་སྨྲས་པ་རྣལ་འབྱོར་པ་ཁྱོད་
ཀྱིས་སྒོམ་མ་བྱས་པར་འདུག རྒྱལ་པོ་ཁྱོད་རང་ལོང་བ་བླུན་པོའི་གཟུགས་འདྲ།།
ཀུན་གྱི་མཆོད་གནས་བྲམ་ཟེའི་བླ་མ་ཡང་ཛོ་གིའི་དབང་ཕྱུག་ཡིན། རྒྱལ་པོ་
རྒྱལ་མོའི་རྩར་སོང་། ཛོ་ཀི་སུ་ཡིན་དྲིས་ཟེར་ནས་དྲིས་པས། རྒྱལ་པོ་ཁྱོད་བླུན་
པོ་ཆེན་པོར་འདུག ཤྲཱི་གོ་རཀྟ་གྲུབ་ཐོབ་ཆེན་པོ་ཡིན་བྱས་ནས། སྔོན་ལ་



ར་ཏན་བྷ་ཧུ་ལའི་རྟོགས་བརྗོད།
491
བཙུན་མོ། རྗེས་ལ་རྒྱལ་པོ་བྱོན། ཞབས་ལ་ཕྱག་འཚལ་བས་བཞད་ནས་འདུག
རྣལ་འབྱོར་པའི་རྩེར་བསྡད་པས། རྒྱལ་པོ་མ་ཛོ་གི་གྱིས་བྱས་པས་སྦྲང་ཀ་རས་
མཆོད་པ་གྱིས། སེམས་རངས་ན་བྱས་པས་ཆོག འཆི་བ་མེད་པའི་ལམ་སྟེར་
ཟེར། ད་དུང་སེམས་གནོང་ན་ཞོག སེམས་ལ་ངེས་པར་འདུག་ན་བྱེད་དགོས་
པར་འདུག་གོ། ཀི་ཏོ་ཀ་ན་ཚོད་གཞོན་ནུ་ལ་བློ་ཆེན་པོ་རང་འདུག་པ། བློ་
ཆེན་ཁྱོད་ལྟར་མི་བདག་རྒྱལ་པོས་ནུས་ན་གོ་རཀྵ་ང་བདེན་པར་ལབ། ཡུལ་གྱི་
ཛོ་གི་ཐམས་ཅད་སོག གནྡྷ་ མི་རིགས་ཀྱིས་བ་ལིའི་མཆོད་པ་གྱིས། དེ་ནས་
རྒྱལ་པོས་ལས་བྱེད་ཛོ་གི་མ་ལུས་པ་བོས་ཕྱག་བཙལ། ཚོགས་འཁོར་གྱི་གཙོ་བོ་
དང་ཆོ་གའི་བྱ་བ་མ་ལུས་བྱས་ནས། དང་པོར་བཙུན་མོ་ལ་མུ་དྲ་སྦྱིན་ཏེ།
རྒྱལ་པོས་ཕྱག་བཙལ། གཞེང་བ་བྱས་པའི་རྗེས་སུ། རྒྱལ་པོ་ལ་ཁེ་ཙ་རིའི་མུ་དྲ་
སྦྱིན་ཏེ་མིང་ར་ཏན་བྷ་ཧུ་ལར་བཏགས། ཛོ་ཀི་ཀུན་གྱིས་ཕྱག་བྱས། མགོ་ལ་
ལག་པ་བཞག་པའི་མོད་ལ་གྲུབ་ཐོབ་དར་ཏན་བྷ་ཧུ་ལར་གྱུར་ཏོ། ས་བརྐོས་
པརམཚོ་བྱུང་བའི། མིང་ལ་རིན་ཆེན་རྒྱ་མཚོ་གྲགས། དེང་སང་རྒྱལ་པོ་ད་
དུང་རུ་ཨུ་ཞེས་ཡོད། ཧོ་ཏུ་པ་ཐིའི་དགོན་པ་བྱ། གནས་ཀྱི་བདག་པོའི་གཙོ་བོ་
ལ་བ་ཧེ་ཏུ་ཟེར་ཞིང་། སྡེ་ཚན་བཅུ་གཉིས་ཀྱི་ཛོ་ཀི་ཀུན་ལ་ནི་ར་ཏའི་མཆོད་པ་
རྒྱུན་དུ་ཡོད་སྐད། སྡེ་ཚན་བཅུ་གཉིས་མ་ལུས་པ་ལ་རྒྱལ་པོས་མཆོད་པའི་དུས་
བ་ལ་ཧེ་ཏུ་ལ་གསེར་གྱི་མུ་དྲ། པི་པི། དར་གོས་ཀྱི་གོས་དང་ཞྭ། གཞན་ནས་
འོངས་པའི་ཛོ་གི་མ་དངུལ་གྱི་པི་པི། མུ་དྲ། རས་ཀྱི་གོས། དར་གྱི་ཞྭ་སྟེར་
བའི་རྒྱུན་མ་ཆད་པར་འདུག་ཟེར། བདེན་བརྫུན་རྒྱ་གར་གྱི་རྣལ་འབྱོར་པས་
ཤེས་སོ། ། དེ་ལྟར་ན་ར་ཏན་བྷ་ཧུ་ལར་སྐྱེ་བ་གཟུང་པའི་ཡབ་འདབ་ཏེ་རབ་ཏུ་
བྱེད་པ་གསུམ་པའོ།། །།



492
༄༅ ། ། རོང་ཟོམ་ཆོས་ཀྱི་བཟང་པོའི་
རྟོགས་པ་བརྗོད་པའི་ཡལ་འདབ།
༄༅། ། གང་ཡང་སྔ་མའི་དུས་ཀྱི་སྦྱངས་པའི་མཐུ་ཐོབ་པ་ནི་ཚེ་འདིར་ཡང་
དཀའ་བ་མེད་པར་ཤེས་བྱའི་གནས་ལ་མཁྱེན་པའི་སྤྱན་གསལ་བའོ། ། ཞེས་
ལེགས་པར་སྦྱངས་པའི་ཚུལ་ལ་ཡིད་རབ་ཏུ་དང་བར་བྱ་བའོ། ། དེའང་འདི་
ལྟར་ཐོས་ཏེ། བོད་རུ་བཞིའི་ནང་ནས་གཙང་རུ་ལག་སྨད་ཀྱི་སྣར་ལུང་རོང་དུ་
ཡང་རོང་བན་རིན་ཆེན་ཚུལ་ཁྲིམས་ཞེས་པའི་སྲས་སུ་རོང་ཟོམ་ཆོས་ཀྱི་བཟང་པོ་
ཉིད་བལྟམས་ནས། སྐུ་སྨྲ་བའི་སྒོ་ཕྱེ་བ་ཉིད་ནས་ཆོས་ཀྱི་གཏམ་འབའ་ཞིག་
གསལ་བར་གསུངས་པས། རང་གི་མེས་པོ་རོང་བན་ཡོན་ཏན་རིན་ཆེན་ན་རེ།
འདི་ནི་པཎྜི་ཏ་སྨྲི་ཏི་ཛྙཱ་ན་ཉིད་ཀྱི་སྐྱེ་བའོ་གསུང་། དེ་ལས་ཀྱང་ཁ་ཅིག་ནི་ཨ་ཙ་
རཕྲ་ལ་རིང་མོ་བྱ་བའི་པཎྜི་ཏ་ཞིག་ཁམས་ན་འདུག་པ་དེའི་སྐྱེ་བ་འདྲ་བོ་ཟེར་
རོ། ། མི་ཤེས་འོལ་ཚོད་རྗེས་དཔོགས་གང་། ། གང་ཡང་མཚན་དུས་ལག་
ནོམ་ཚུལ། ། ཚུལ་བཞིན་མི་ཤེས་དམུས་ལོང་གར། ། གར་མཁན་ཅི་ཏོལ་རྩེ་བ་
འདྲ། ། དེའི་ཚེ་ཇོ་བོ་ལྷ་གཅིག་ཏུ་མཚན་གྲགས་པའི་པཎྜི་ཏ་དི་པཾ་ཀ་ར་ཤྲཱི་ཛྙཱ་ན་
ཉིད་ཡུལ་དེར་བྱོན་པས་མའི་པང་པར་ཁྱེའུ་དེ་ཁྱེར་མཇལ་བ་དང་། ཇི་ལྟའི་



རོང་ཟོམ་ཆོས་ཀྱི་བཟང་པོའི་རྟོགས་བརྗོད། 493་
གནས་ལ་ཐེ་ཚོམ་གསལ་བྱེད་དུ་རིང་པར་བྱོན་པས་རོང་གི་ཆུ་ཚན་ཁར་མཇལ་
བ་ན། མས་བདག་གི་བུ་འདི་སྐྱེས་ཙམ་ན་བརྗོད་པའི་སྒོ་རྣམ་གྲངས་དུ་མའི་སྨྲ་
བ་ལྷུརལེན་པའི་དབང་ལས་ཡིད་སྐྲག་པའི་གནས་ཡོངས་སུ་བསྐྱེད་ཅིང་། དེ་
ལས་འགའ་ཞིག་ནི་སྨྲ་བ་དེ་དག་རྒྱ་གར་གྱི་སྐད་དུ་ཆོས་ཀྱི་ཚིག་བརྗོད་པའོ་ཞེས་
གླེང་ན་ཇི་ལྟའི་གནས་ལ་སྒྲིབ་པ་མི་མངའ་བའི་ཡེ་ཤེས་གཟིགས་པའི་སྤྱན་ལྡན་
ཁྱེད་ཀྱིས་བཀའ་སྩོལ་བར་མཛོད་ཅེས་ཞུས་པས། ཨ་ཏི་ཤས་སྐུའི་པང་པར་
བཞེས་ནས་འཁོར་ལོའི་རྩིབས་དང་ལྡན་པའི་ཕྱག་གི་མཐིལ་གྱིས་བཟུང་ནས་
དགྱེས་པའི་ཞལ་འཛུམ་དང་ལྡན་པར་ཀི་ན་ཧོ་ཞེས་ལེགས་པར་སྦྱར་བའི་སྐད་
ཀྱིས་དྲི་བ་གནང་བས་ཐག་ཐོག་མེད་པར་ལན་རྗེས་སུ་བཏབ་པས། ཇོ་བོ་རྗེ་
ཉིད་ཀྱིས་ལུང་བསྟན་པ་ནི། རྒྱ་གར་གྱི་ཨཱ་ཙརྱ་ནག་པོ་ཞབས་ཆེན་པོ་སྤྱོད་པ་པ་
དེ་ཉིད་ཚེ་འཕོས་པ་བྱིས་པ་འདི་ཡིན་ཏེ། ཁོ་བོས་འདི་དང་ཆོས་ཀྱི་གཏམ་བྱ་
བར་ག་ལ་ནུས་ཞེས་ངེས་པར་གསུང་སྐད་དོ། ། ཡེ་ཤེས་སྤྱན་ཡངས་ཉི་ཟླའི་
འོད། ། མཁའ་དབྱིངས་མཐོན་པོ་ག་ནའང་གསལ།* ། ཤིན་ཏུ་ཕྲ་བའི་དངོས་
རྣམས་ཀྱང་། ། ཇི་བཞིན་གཟིགས་པ་ཡ་མཚན་རྨད། ། དེར་དགུང་ལོ་བཅུ་
གཅིག་བཞེས་པ་ནས་ངུར་སྨྲིག་གི་ཆོས་གྲྭར་མཚན་ཉིད་ཀྱི་ལུང་ཆོས་ལ་སྦྱངས་
པས་བཅུ་གསུམ་ཡན་ཆད་ལ་གསན་པ་རྫོགས་ཏེ་ཤེས་བྱ་ཐམས་ཅད་ལ་མ་རྨོངས་
པརགྲགས་སོ། ། ཁོང་ཉིད་ཀྱི་གསུང་ནས་ཁོ་བོ་ཐོས་པ་ཆུང་བ་ཡང་མིན་ཏེ་
བོད་དུ་འགྱུར་བའི་ཆོས་ལ་མ་ཐོས་པ་མེད་དེ། ཐོས་པ་ཆེ་བ་ཡང་མིན་ཏེ། རྒྱ་
གར་གྱི་ཆོས་དུ་མ་ད་ལྟ་བརྗེད་པའི་ཚུལ་གྱིས་དྲན་པའི་ཡུལ་དག་ན་མི་སྣང་ངོ་
ཞེས་གསུང་སྐད། མའི་མངལ་གྲིབ་སྦྱངས་དཀའ་བ། ། ལེགས་སྦྱངས་གནས་



494
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཀྱང་མི་གསལ་བསྐྱེད། ། གར་སྐྱེས་ཡུལ་གྱི་བག་ཆགས་དེས། ། སྔ་མའི་དྲན་པ་
སྒྲིབ་བྱེད་འཛིན། ། དེར་གང་སྔོན་ཆད་གཟིགས་པའི་ཡུལ་དུ་མ་གྱུར་པའི་ཆོས་
ཀྱི་ཚིག་དོན་ལྷག་པར་དཀའ་བ་ཞིག་ནའང་ལན་རེས་ཀུན་ཆུབ་པར་གྱུར་ཏེ།
བོད་དུ་དེ་དུས་འགྱུར་བའི་བཀའ་འགྱུར་རོ་ཅོག་ཐུགས་སུ་ཆུད་ནས་ནམ་དགོས་
སུ་ལྷུག་པར་སྩོལ་ལོ། ། ཤེས་བྱའི་གནས་མ་ལུས་པ་ལ་ཡང་གཅིག་ལ་སྦྱངས་པ་
ལྟརཀུན་ཆུབ་པར་གྱུར་ཏེ། རྒྱ་གར་གྱི་པཎྜི་ཏ་ཀུན་ན་རེ། དྷརྨཱ་བྷ་དྲ་ཁྱོད་
ཀྱིས་ཆོས་མང་པོ་རྩོམ་ལ་སྤེལ་ཞིག་ཁྱོད་ཀྱི་ཡོན་ཏན་གཞན་ལྟར་ཞོག་གིས་སྒྲ་
ཚད་ཀྱི་ལུགས་འདིའི་སུམ་ཆ་ཙམ་ལས་མི་ཤེས་པས་ཀྱང་། རྒྱ་གར་ན་ཆོས་རྩོམ་
ན་ཁྱོད་ཅིའི་ཕྱིར་མི་རྩོམ་ཞེས་བསྔགས་པ་བརྗོད་དོ།།
དེ་ནས་དགུང་ལོ་བཅུ་གསུམ་བཞེས་པ་ལ་མྱང་སྨད་དུ་རྗེ་མགར་སྟོན་
ཚུལ་ཁྲིམས་བཟང་པོ་ལ་བསན་མཛད། དེ་ཙ་ན་ཡབ་རོང་བན་རིན་ཆེན་ཚུལ་
ཁྲིམས་ཀྱིས་རྒྱགས་སྐྱེལ་བ་ལ་ཡོང་པས། མཆོད་པོ་རྣམས་ན་རེ། ཁྱེད་ཀྱི་བུ་
འདི་ཁྱེད་རང་ཡང་བློ་དྲེད། ངེད་ལ་ཡང་ཐོ་ཅོ་ཆེ་བས་གནོད་པར་འདུག་པས་
ཁྱེད་རང་ད་རེས་ཁྲིད་པ་ལེགས་ཟེར་སྐད། དེ་ཡབ་ཀྱིས་དགེ་བཤེས་འགར་ལ་
བསྙད་ནས་ཁོང་དེ་སྐད་ཟེར་བས། བུ་ཆུང་ཁྲིད་ནས་འགྲོ་ལགས་སམ་ཞུས་
པས། སློབ་དཔོན་གྱི་ཞལ་ནས་དེ་སྐད་མ་ཟེར་ཅིག་ཁོས་ཐམས་ཅད་གོ་ནས་
ཡོད་དོ་གསུངས་པས། དེར་ཡབ་ཀྱིས་ཕྱག་མཛད་ནས། བྱིས་པ་འདི་ལོ་བཅུ་
གཉིས་ཙམ་གྱིས་དུས་རྩེ་སར་ཡང་ཆོས་ཐམས་ཅད་ཐོས་པའི་མོད་ལ་བློར་ཆུ་དེ་
མཆི་ཞེས་གསོལ་ཏེ། དེར་ཟུར་འཆད་པ་མཁས་པ་ཆེན་པོ་མེད་སྟོན་སེང་གེ་
རྒྱལ་མཚན་བྱ་བས་མཛད་ནས་བསླབ་སྦྱངས་ཀྱི་གནས་བསྟེན་ཚུལ་གནང་བས།



རོང་ཟོམ་ཆོས་ཀྱི་བཟང་པོའི་རྟོགས་བརྗོད།
495
ནམ་ཞིག་རྣལ་ལམ་དུ་རྒྱུད་གསང་བ་སྙིང་པོས་ཟན་བྱས། སངས་རྒྱས་མཉམ་
སྦྱོར་གྱིས་ཚོད་མ་བྱས་ནས་ཚིམས་པར་གསོལ་བ་རྨིས་ནས། སློབ་དཔོན་ལ་
ཞུས་པས། དེ་ཤིན་དུ་བཟང་བས། དེ་ཉིད་ཁོངས་སུ་ཆུད་པའི་རྟགས་ཡིན་
གསུང་། དེ་དུས་རྒྱལ་ཁམས་ན་མཚར་གཏམ་སྒྲོག་པ་ལ་ཡང་། མུལ་པ་ཚུར་
སྟོན་ཡི་གེ་མཁས། ། ཆོག་སྒྲིགས་གྲངས་ཀྱི་མེ་གྲགས་མཁས། ། སྒྲ་ཚད་འགོས་
ལོ་ཁུག་པ་མཁས། ། ཐམས་ཅད་འཛོམ་པ་ཆོས་བཟང་ཙམ། ། ཞེས་ཟེར་སྐད།
དེར་རྩོམ་པ་ཚིག་གི་མོད་རྒྱས་དང་། ། རྒྱ་འགྲོལ་ཚུལ་བཞི་ཡན་ལག་བཅོ་ལྔ་
པ། ། མཉམ་སྦྱོར་འགྲེལ་ཆེན། རྫོགས་ཆེན་ལྟ་སྒོམ་མན་ངག་རྣམས་དང་།
སྔགས་གསར་མའི་ངན་སོང་སྦྱོང་རྒྱུད། འཇིགས་བྱེད་སྒྲ་གདོང་ལ་སོགས་པའི་
རྣམ་འགྲེལ་དཔག་ཏུ་མེད་པ་མཛད་པའི་དུས་སུ། ཤབ་ཀྱི་ཡ་ཁྱེར་བླ་མ། མར་
པ་དོ་པ། འུ་ཡུག་མདའ་པ་བསམ་གཏན། དོའི་ཁྱུང་པོ་ཧཱུྃ་སྙིང་པོ་ཁྲོམ་རྒྱ་མཚོ་
འབར། མཚམས་སྟོན་གོ་ཆ། སང་ཀ་ར་དར་ཆུང་། འགོས་ཁུག་པ་ལྷ་བཙས།
རྒྱ་རྒྱལ་ཚུལ་སོགས་བོད་རུ་བཞིའི་མཁས་པ་དུས་མཚུངས་མ་ལུས་པ་རྩོད་པ་ལ་
བྱོན་ནས། བོད་དུ་སྐྱེས་པའི་གང་ཟག་གིས་བསྟན་བཅོས་འདི་ཙམ་རྩོམ་པར་
མི་རིགས་སོ་ཟེར་ཞིང་སུན་འབྱིན་འོངས་པ་ལས་རྩོམ་པའི་དཔེ་བལྟས། གསུང་
གླེང་གི་མཐའ་ཆོད་རེ་མཛད་པས་ངོ་མཚར་སྐྱེས། ཞབས་ཏོག་རེ་མཛད་ཆོས་
འབྲེལ་རེ་གསན་ནས་ཀུན་གྱི་བླ་མར་ཁུར་ཞིང་སྤྱི་བོས་འདུས་པར་གྱུར་ཏོ། །
གཞན་ཡང་ཐ་ན་འཇིག་རྟེན་པའི་འཚོ་ཚིས་སུ་གྱུར་པའི་ཞིང་ལས་དང་ཕྱུགས་
སྐྱོང་བ་དང་། དཀར་ཤེལ་ཇི་ལྟར་གྲུབ་ཚུལ་དང༌། བོད་ཀྱི་ལྷ་འདྲེ་མ་ལུས་
པའི་སྲོག་སྙིང་ཐུན་རྫས་གཉེན་པོའི་རྫས་སྔགས་ཀྱང་ཐུགས་སུ་ཆུད་དེ། དེ་



496
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དག་གི་བསྟན་བཅོས་ཀྱང་གསལ་བར་བཀོད་དོ། སྔ་ཕྱིར་རྒྱ་གར་གྱི་པཎྜི་ཏ་
མཉྩ་ཤྲཱི་ཝརྨ། མཉྩ་ཤྲཱི་ཛྙཱ་ན། ཨུ་པཱ་ཡ་ཤྲཱི་མི་ཏྲ་བྷུདྷ་ཨ་ཀ་ར་བྷ་དྲ། དེ་ཝ་ཨ་ཀ་
ར་ཙནྡྲ། པ་ར་མོ་ཤྭ་ར། ཨ་མོ་གྷ་བཛྲ་རྣམས་ལས་ཕྱི་ནང་གི་རིག་གནས་མན་
ངག་གི་རྒྱ་མཚོའི་ཕ་མཐར་ཕྱིན་ཏེ། སཾ་སྐྲྀ་ཏའི་སྐད་འདི་བོད་ཀྱི་དོན་འདི་དང་
འདི་ཙམ་ལ་འཇུག་གོ་ཞེས། ཁྱད་པར་རྣམ་འབྱེད་ཆེས་ཕྲ་བ་ནས་དགོངས་
ཤིང་། སྔ་འགྱུར་རྣམས་ལ་འདི་ཐམས་ཅད་སཾ་སྐྲ་ཏའི་སྐད་ལ་འདི་ལྟར་འོངས་
རིགས་པ་ལ་ཞེས་སོམ་ཉིར་སྤྱད་པ་ཀུན་གྱིས་གུ་རུབ་ལོ་ཙཱ་བས་པཎྜི་ཏ་ཀྲྀཥྛ་པའི་
རྒྱ་དཔེ་ལས་དེ་ཁོ་ན་ལྟར་བྱུང་བས་རང་དང་དུས་མཚུངས་ཀྱི་མཁས་པ་ཐམས་
ཅད་ཀྱིས་མངོན་པར་བསྟོད་དོ། ། དེ་ལྟར་མང་དུ་མཁྱེན་ཡང་། ཉམས་ལེན་
དང་གཞན་དོན་སྔགས་སྔ་འགྱུར་ཁོ་ན་ལ་མཛད་ཅིང་། མ་གཤིན་ཕུར་པའི་
བསྙེན་སྒྲུབ་མཐར་ཕྱིན། དེའི་མཐུས་བོད་ཀྱི་ཡུལ་གྱི་ལྷ་སྡེ་བརྒྱད་ཀུན་ཀྱང་
དབང་དུ་འདུས་ནས་རང་རང་གི་སྲོག་སྙིང་ཕུལ། བྲག་ཟར་པོའི་ངོས་ལ་
གཤེགས་བཞུགས་ཐོགས་མེད་དུ་མཛད་པ་སོགས་རྫུ་འཕྲུལ་དུ་མ་སྟོན་པར་
མཛད། མ་གཤིན་ཕུར་པའི་གདམས་པ་ཀུན་ཀྱང་། སློབ་དཔོན་པདྨ། རྣམ་
སྣང་རྡོ་རྗེ་བདུད་འཇོམས། མཁར་ཆེན་དཔལ་གྱི་དབང་ཕྱུག རོམ་ཨ་ཙ་ར་
དཔལ་གྱི་མེ་ཏོག སྒྲོ་སྟོན་རྡོ་རྗེ་གཞོན་ནུ། ཞང་ཞུང་ཡོན་ཏན་གྲགས། རོང་
བན་ཡོན་ཏན་རིན་ཆེན། རོང་བན་རིན་ཆེན་ཚུལ་ཁྲིམས། རང་གི་ཡབ་ལས་
གསན་པ་ཡིན། དིང་སང་བརྒྱུད་པ་ཆད་ནས་གར་བཙལ་ཀྱང་མ་རྙེད་དོ། །
སྐྱེས་བུ་ཆེན་པོ་འདི་འཁྲུངས་པ་དང་། ཞི་བར་གཤེགས་པའི་ལོ་ཚིགས་མ་རྙེད་
ནའང་། སྔར་བརྗོད་པ་ལྟར་ཇོ་བོ་རྗེ་དང་མཇལ་བ་དང་། འགོས་ལོ་ཙཱ་བ་



རོང་ཟོམ་ཆོས་ཀྱི་བཟང་པོའི་རྟོགས་བརྗོད།
497
སོགས་ཀྱི་ཆོས་ཞུས་པ། མ་ཅིག་ཞ་མའི་མིང་པོ་རྗེ་འཁོན་བུ་བས་ཀྱང་ལོ་བཅུ་
གསུམ་ལོན་པའི་ཚེ། རོང་ཟོམ་གྱི་ཞབས་ལ་ཐུག་ཟེར་བས་འདིའི་སྐུ་ཚེ་ཐོག་
མཐའ་བར་གསུམ་དེ་དག་གི་ ཐད་སོར་ངེས་པར་སྣང་། སླར་སྐུ་ཚེ་འདིའི་
འཇུག་ལ་རང་གི་སྲས་མོ་ཡེ་ཤེས་མཁའ་འགྲོ་མ་མིའི་བུ་མོའི་ཚུལ་འཛིན་པ་
འཁྲུངས་པའི་སྐབས་མན་ལེགས་པར་སྦྱར་བ་སཾསྐྲྀ་ཏའི་སྐད་ལས་གསུང་ཕལ་པ་
གཏན་མི་གསུང་བ་དེ་རོང་ཟོམ་ཉིད་ཀྱིས་སཾསྐྲྀ་ཏའི་སྐད་ཀྱིས་ཆོས་དཔག་ཏུ་མེད་
པགསུངས་ཤིང་། དེ་ཉིད་དགུང་ལོ་བཅུ་དྲུག་བཞེས་པའི་ཚེ་རྡོ་ཁྲི་རྒྱབ་ཡོལ་
མར། རྒྱུད་བཤད་གནང་བའི་ངང་ཉིད་ལ་བུ་མོ་དེ་ཉིད་སྐུ་ལུས་དངོས་སུ་
འཕུར་ནས་མཁའ་ལ་སྤྱོད་པའི་གསང་མཚལ་ཞིག་ཆོས་ཁྲིའི་མདུན་དུ་ལྷུང་བ་ལ།
སྨན་སེའི་སྡོང་པོ་མེ་ཏོག་སྣ་ལྔ་འཆར་བ་ཅིག་མོས་པའི་རྟེན་དུ་བཞག་པའི་མེ་
ཏོག་ཁ་དོག་སྣ་ལྔ་ཀ་མིག་གིས་མཐོང་བའི་ཡུལ་མི་རྒན་པོ་གཉིས་ཙམ་སྣང་ལ།
ད་ལྟ་ནི་དཀར་སེར་གཉིས་ལས་གཞན་མི་སྣང་ངོ༌། ། ལྷ་ཡི་སྤྱན་ཅན་ཇོ་བོ་
རྗེས། ། ནག་པོ་སྤྱོད་པའི་སྐྱེ་བ་རུ། ། ལུང་བསྟན་རོང་ཟོམ་རྣམ་མཐར་
ཚུལ། ། གང་རྙེད་ཇི་བཞིན་ཡི་གེར་བྲིས། ། ནག་པོ་སྤྱོད་པ་བར་མ་དོར། །
སངས་རྒྱས་སྐྱེ་བ་གཏན་མེད་ཅེས། ། རྒྱ་ཚོམ་སྨྲ་བའི་མཁས་རློམ་དག །
རང་ཚོད་སྙིང་ནས་འཛིན་པར་བྱོས། ། སྔོན་རབས་ ཤེས་པའི་མཐུ་མེད་
ཀྱང་། ། བརྫུན་མིན་གོང་མས་བསྒྲགས་པའི་གཏམ། ། གསལ་བར་བརྗོད་འདི་
ཇི་ལྟ་ཉིད། ། མང་ཐོས་གཞན་གྱིས་ཡང་ཡང་སྨྲས། ། དེ་ལྟར་ན་རོང་ཟོམ་ཆོས་
ཀྱི་བཟང་པོར་སྐྱེ་བ་གཟུང་བའི་ཡལ་འདབ་ཏེ་རབ་ཏུ་བྱེད་པ་བཞི་པའོ།
ཡོལ་དགེ་བསྙེན་རྡོ་རྗེ་དབང་ཕྱུག་གིས་མཛད་པ་ལས་གཞི་བྱས་ཏེ་བྲིས་པའོ། །



498
༄༅ ། ། འབབ་རོམ་པ་དར་མ་དབང་ཕྱུག་
གི་རྟོགས་པ་བརྗོད་པའི་ཡལ་འདབ།
༄༅། ། གང་ཡང་བརྟུལ་ཞུགས་ཀྱི་སྤྱོད་པ་དང་ལྡན་པའི་ཏིང་ངེ་འཛིན་
མངོན་དུ་བྱས་པ་དག་ནི་ནམ་དུ་ཡང་དེ་ཉིད་ཀྱི་ལམ་དང་རྗེས་སུ་འབྲེལ་པའོ་
ཞེས་སྦྱངས་ཤིང་གྲུབ་པའི་ལམ་ལ་ཡིད་རབ་ཏུ་ཆེས་པར་བྱའོ། ། དེའང་འདི་
ལྟར་ཐོས་ཏེ་དཔལ་འབབ་རོམ་པ་དར་མ་དབང་ཕྱུག་གང་གི་གང་དུ་སྐྱེ་བ་
ཡོངས་སུ་གཟུང་པའི་ཡུལ་ནི་འཕན་ཡུལ་རིག་པའི་འབྱུང་གནས་ཉིད་དུ་ཡབ་
སྟོན་པ་འབྱུང་གནས་བློ་གྲོས་དང་། ཡུལ་ཇོ་མོ་ལོ་ཆུང་མ་ཞེས་པ་ལ་སྲས་གསུམ་
མངའ་བ་ཡང་རིམ་པ་བཞིན་ཁྲི་དང་འབུམ་དང་བརྒྱད་སྟོང་སྐྱབས་སུ་མིང་
བཏགས་པའི་བར་པར་གྱུར་པ་དེའོ། ། དེའང་དགུང་ལོ་བདུན་བཞེས་པའི་ཚེ།
ཡུལ་དེར་བུད་མེད་བཞིན་བཟང་མཁའ་འགྲོའི་མཚན་རྟགས་ཅན་གོས་རེའུ་
རལ་ཉིས་སྦུགས་གྱོན་པ་འཁོར་དང་བཅས་པ་ཅིག་བྱུང་བ་ལ། ཁྱོད་སུའི་སློབ་
མཡིན་བྱས་པས། ང་བླ་མ་དྭགས་པོ་ལྷ་རྗེའི་སློབ་མ་ཡིན་ཟེར་བས། བླ་མ་
དྭགས་པོ་དེ་ལ་སྐྱེ་བ་དམན་པའི་འཁོར་མེད་ཟེར། བརྫུན་མ་བློ་སྨྲས་པས། བུ་
མོ་དེ་འཛུམ་དམུལ་ལེ་དྭགས་པོ་རང་ལས་བཟང་བ་ཡང་སྲིད་ཟེར་བ་ལ་རྩེ་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
499
རོགས་མང་པོ་སྦྲན་ནས་ས་མཐོར་རྡོ་མཐོར་བྱས་པས་ཁྲོ་བ་མི་བྱེད་པར། བླ་མ་
དེ་དང་ཁྱོད་ལ་ལས་ཀྱི་འབྲེལ་པ་འདུག་ཟེར་བས། དགའ་སྤྲོ་སྐྱེས་ཞག་གཉིས་
སྤྲེལ་བཏུད་མར་ཉིན་ཞག་གསུམ་པའི་ཐོ་རངས་ཡུད་ཙམ་ཅིག་གཉིད་སོང་པ་
ལས། ཤར་ཕྱོགས་ནས་འོད་དཀར་པོ་ཅིག་ཁྱིལ་ལི་ལི་བྱུང་ནས་སྙིང་ཁར་ཐིམ་
པ་རྨིས། དགུང་ལོ་བརྒྱད་ལོན་དུས་རོགས་བཙུན་ཆུང་ཞིག་དང་གཉིས་ཀྱིས་
དབྱར་ཞིང་ལ་རི་བོང་དགྲ་འབྱུང་དོགས་བསྲུང་དུ་བྱོན་པས། ཁོ་ལ་འདྲེ་
ཞུགས་བྱུང་བ་ཕྱག་གིས་བསྣུན་པས་སྐྱོར་སོན་མོ་བྱ་བ་ཡིན་སྔར་འདུལ་མི་འབྱུང་
པ་ལ་ཞེད་རྒྱུ་མ་བྱུང་ད་མི་འདི་ངས་སྔར་ནས་ཁྱེར་བ་ཡིན་ཏེ་གནོད་པ་མི་བྱེད་
ཟེར་ཙ་ན། བཙུན་ཆུང་དེ་ན་རེ། ང་བུད་མེད་ནག་པོ་ཆེན་མོ་ཅིག་གིས་ལག་
ནས་ཁྲིད་སོང་པ་ལ། ཁྱེད་ཀྱི་ལག་ལྕག་རྒྱབ་པས། མོ་ལྡེམ་གྱིས་སོང་ནས་ང་
བཞག་སོང་ཞེས་ཟེར་རོ། ། དེ་ལོ་མཁན་པོ་ཀ་བ་དར་མ་སེང་གེ། སློབ་དཔོན་
དབང་ཕྱུག་གཞོན་ནུ་ལས་རབ་ཏུ་བྱུང་སྟེ། མཚན་ཡང་མཁན་སློབ་གཉིས་ནས་
གྲས་ནས་དར་མ་དབང་ཕྱུག་ཏུ་བཏགས། དེར་སློབ་དཔོན་དབང་གཞོན་ན་རེ།
ཁྱོད་ལ་བསྟན་པ་དང་སེམས་ཅན་ལ་ཕན་པའི་སྐྱེས་བུ་ཅིག་རེ། དེ་ལ་བར་ཆད་
བསྲུང་དགོས་པས། ཤུ་བུ་ལོ་ཙཱ་བ་ནས་བརྒྱུད་པའི་མགོན་པོ་གྲི་གུག་མའི་
གཏོར་མའི་དབང་བསྐུར་ཞིག་བསྩལ་ནས། ཆོས་སྐྱོང་འདི་ང་ལས་ཁྱོད་ལ་ངོས་
འགོ་ཞིང་བསྲུང་སྐྱོབས་ཆེ་བ་མཛད་པར་སྣང་ངོ་གསུང་། སློབ་དཔོན་དབང་
གཞོན་དེའང་དགེ་བའི་བཤེས་གཉེན་སྣེ་ཟུར་བའི་སློབ་མའི་མཆོག་ཅིག་ལགས་
སྐད། ཁྲོ་རྒྱལ་མི་གཡོ་བའི་ཞལ་མངོན་སུམ་དུ་གཟིགས་ཀྱང་ཟེར། དགུང་ལོ་
བཅུ་གཅིག་བཞེས་དུས་དགེ་བཤེས་བྱ་ཡུལ་བ་མཁར་བུ་དགོན་གསར་དུ་རྟེན་གྱི་



500_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རབ་གནས་ལ་བྱོན་པ་ལ། རང་གི་ཞང་པོས་ཁྲིད་ནས་མཇལ་བས་གྲུང་པོ་ཅིག་
འདུག་ངའི་ཟླ་ལ་མི་འགྲོ་འམ་གསུང་བུ་རམ་ཏིང་དཀྲོལ་གྱི་བཞེས་ལྷག་གནང་།
བཀའ་གདམས་ལྷ་བཞིའི་སྒོམ་ལུགས་ཀྱང་ཐོབ་གསུང་། དེ་ནས་དགེ་བའི་
བཤེས་གཉེན་པོ་ཏོ་བའི་དངོས་སློབ། གྲུམ་བུ་ལུང་པའི་དྲུང་དུ་བྱམས་པའི་
ཆོས་ལྔ་དང་། བསླབ་བསྡུས་དང་སྤྱོད་འཇུག་ལ་སྤྱངས་པས་ལེགས་པར་ཐུགས་
སུ་ཆུད། སྐྱེས་བུ་གསུམ་གྱི་ཁྲིད་ཀྱང་མནོས། དེར་དགེ་བཤེས་གྲུལ་བུ་ལུང་པ་
གཤེགས་ནས། སྔར་གྱི་མཁན་པོའི་སྤྱན་སྔར་བྱོན་པས་ཤིན་ཏུ་དགྱེས། ཁྱོད་
དང་པོ་ནས་ང་ཅན་འོང་ཐང་པ་ལ་ད་ལྟ་འདུལ་བ་ལ་བོད་ན་ང་ལས་མཁས་པ་
མེད་བསླབས་ ཀྱིས་ གསུངས་ནས། འདུལ་ བ་ ལ་ སྤྱངས་ པས་ ལེགས་ པར་
དགོངས། འདུལ་བ་འཛིན་པ་ཀུན་གྱིས་ཐེ་ཚོམ་དྲི་མ་ཀུན་གྱི་ཐུག་ས་བྱེད་པ་
བྱུང་ཡང་། དེར་སྔར་བྱིས་པའི་དུས་ཀྱི་མོས་བློ་དེའི་ཉམས་སད་ནས། ད་ནི་
གང་གིས་ཡང་གོས་པ་མེད་བླ་མ་དྭགས་པོ་ལྷ་རྗེ་ལ་སྒོམ་ཞིག་ཞུ་སྙམ་པའི་ཐུགས་
ཀྱི་འདུན་པ་དྲག་པོས་བསྐུལ་བས་ཉིན་མཚན་དུ། བསམ་སྒོམ་དེས་ཕྱོགས་ནས་
ཡོད་སྐབས། ཐུགས་སྐྱོ་ནས་མ་ཟུག་པར་རི་བྲག་ཅིག་ཏུ་གཤེགས་པས། གད་
ཕུག་ཅིག་ན་རྣལ་འབྱོར་པ་སྐྲ་ཕོར་ཁ་ཡོད་པ་གཞོན་པ་ཤིན་ཏུ་ཡིད་དུ་འོངས་པ་
ཞིག་ཁྲོང་ངེ་འདུག་པ་གཟིགས་པས་དགའ་ཡལ་ཏེ་སོང་། ཁྱེད་གང་ནས་བྱོན་
གར་བཞུད་བྱས་པས། ང་དྭགས་པོ་ནས་ཡོང་བླ་མ་ལྷ་རྗེའི་སློབ་མ་ཡིན། ང་
གར་འགྲོ་རང་མེད་ཟེར། འོ་ན་དྲན་ཤེས་སྐྱེས་ནས་མན་བླ་མ་དེ་ལ་དད་མོས་ཆེ་
བས་ཁྱེད་ཀྱིས་ངེ་འཁྲིད་རོགས་མཛོད་བྱས་པས། སྟོན་ཆུང་ཁྱོད་ངའི་བླ་མའི་
གདུལ་བྱར་སྣང་བས་མྱུར་དུ་ཞལ་མཇལ་ཏེ་འོང་ཟེར་གར་མེད་པར་འཇའ་སྣང་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
501
ཡལ་ཏེ་སོང་བས་ཡིད་བསྐུལ་ཏེ་གང་ལའང་མ་ཞེན་པར་ཟང་ཐལ་ལ་བྱོན་པས།
ལམདེ་བར་དགོངས་དགུང་ལོ་ཉེར་གཅིག་བཞེས་པ་ལ་བླ་མའི་དྲུང་དུ་སླེབས།
སྔར་ནས་སྨོན་ལམ་རྗེས་འབྲེལ་བ། ། འདབ་ཆགས་དུས་བཏབ་སྟེངས་བགྲོད་
བཞིན། ། ཡུན་རིང་ལྗོན་པའི་བག་ཆགས་དེ། ། ཚེ་རབས་ཡོངས་སུ་འབྲེལ་བ་
སྙམ། ། དེར་བླ་མ་ཚེས་བཅུའི་ཚོགས་མཆོད་མཛད་པའི་ནང་དུ་བོས་ནས་ཞལ་
མཇལ་བའི་མོད་ལ། བདེ་གསལ་གྱི་ཏིང་ངེ་འཛིན་གྱི་སྒོ་དུ་མ་ཐུགས་ལ་
འཁྲུངས། བླ་མ་ལ་རྡོ་རྗེ་འཆང་གི་མོས་པ་རྙེད། དེར་བླ་མ་དྭགས་པོའི་གསུང་
གིས། ཁྱོད་ཀྱི་ཁྲིད་སྔར་ནས་བསྒོམ་ཚར་བ་དེ་ཡིན། བསྒོམ་ལ་ཕོག་པར་སྐྱེས་
འདུག ཁྱོད་ལས་ཅན་དུ་འདུག་པས། མཆོད་པའི་གྲལ་འདིར་བོས་པ་ཡིན།
ཁྱོད་རང་གི་སེམས་མ་རྟོགས་པའི་ཆོས་དེ་ལ་རིག་པ་སྐྱངས་འདེད་དུ་མིང་ཐོགས།
ངའི་རྩར་སྒོམ་ཐོག་བབས་མ་སྐྱེས་པ་མང་ཡང་ཁྱོད་འདྲ་སུ་ཡང་མེད་ཀྱི། ད་
འདི་འཐུངས་གསུང་རྟེན་གྱི་ཐོད་པ་ཆང་གི་བཀང་བ་དཀྱིལ་འཁོར་དབུས་ན་
འདུག་པ་དེ་ཕྱག་གི་ཡོང་བཞེས་ནས་གནང་བ་དེ་སྔར་ཆང་མི་བཞེས་ཀྱང་། དེ་
ནི་དངོས་གྲུབ་ཏུ་དགོངས་ཏེ་ལྷག་མ་ལུས་པར་གསོལ་བས། ད་ཁྱོད་ལ་དབང་
མ་བསྐུར་བར་ཐོབ་པ་ཡིན་ཀྱང་། ངའི་ཡི་དམ་གྱི་ཕག་མོ་དམར་ཆུང་འདིས་
ཁྱོད་རྗེས་སུ་སྐྱོང་བར་སྣང་གསུང་ནས་དབང་དང་གདམས་པའི་གནད་ཀྱང་
བསྩལ། དུས་དེར་སྐུ་དྲག་པོ་སྐུ་ལུས་མ་ལུས་པ་ཆུ་བུར་གྱི་གང་བ་ཞིག་བྱུང་བ་
ལ། བླ་མའི་མོས་གུས་གཅིག་བུ་ལ་གནད་དུ་བསྣུན་པས་སངས་སྐད། དེ་ནས་
བླ་མ་དྭགས་པོ་ལྷ་རྗེ་ཉིད་དྭགས་པོ་ལྷ་ས་པས་སྤྱན་དྲངས་པའི་ཆིབས་སྣ་བྱས་
བྱོན་པའི་ལམ་དུ་ཁྱི་སྨོན་ཆེན་པོ་ཞིག་ཁ་གདངས་ནས་བྱུང་བས་འཁོར་ཡོངས་



502
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
རང་སར་གྲོས་སོང་། དེར་འབབ་རོམ་པས་ཁྱི་འདིས་བླ་མ་དང་ཆིབས་ལ་
རྨུགས་ནི་མི་རུང་དགོངས་ནས་བླ་མའི་ཕྱག་མཁར་གྱི་སྤ་རྒྱུག་དེ་འཕྲག་ལ་ཁུར་
ཡོད་པ་ཞགས་པ་ལྟར་བསྒྲིལ་བས་ཁྱི་སྨྱོན་གྱི་མགུལ་བསྡམས་ནས་མདུན་ན་ཆུ་
ཞིག་འདུག་པ་ལ་འཕངས་པས། བུ་ཁྱོད་རྒྱ་གར་གྱི་གྲུབ་ཐོབ་བརྒྱད་ཅུའི་ནང་
ན་བརྟུལ་ཞུགས་སྤྱོད་པ་ནག་པོ་པ་ཆེན་པོར་གྲགས་པ་དེ་ཡིན། ད་ཕ་མ་འོ་རྒྱལ་
ཁྱི་སྨྱོན་བསངས་འདུག་པས་ཁྲིད་ཤོག་གསུངས་ནས་བྱོན་པས་ཆུ་འགྲམ་དེ་ན་
མང་པོ་ཞིག་སྐྱུགས་ནས། རིག་པ་སོར་ཆུད་ནས་བསྡད་སྣང་སྐད། སྦ་དབྱུག་
སྦ་མཁར་ཞགས་པར་བཅུས་པ་སྔོན་འབབ་རོམ་པ་ལ་ཡོད་པ། ཀརྨ་པ་རྗེ་
མཐོང་བ་དོན་ལྡན་གྱི་ཕྱེ་བཅད་ནས་མོས་རྟེན་དུ་སྤྱན་དྲངས་ལྷག་དེང་སང་ཡང་
ཡོད་དོ། ། གང་གི་བརྟུལ་ཞུགས་སྤྱོད་པ་ཡི། ། གང་དུ་བླ་མའི་སྐུ་སྐྱབས་
ཏེ། ། གང་ཡང་ཡ་མཚན་གནས་བཀོད་པ། ། གང་གིས་སྔོན་བྱུང་ལོ་རྒྱུས་
ལགས། ། དེར་བླ་མའི་གསུང་གི། དེ་རིང་གི་ཉི་མ་ལ་བར་ཆད་ཀྱི་བདུད་
བཅོམ་པར་ཟད་ཀྱི་ཁྱོད་དགའ་བ་རྒྱ་ཆེན་པོ་བསྒོམས་གསུང་། དེར་འཁོར་
གཞན་རིར་བྲོས་པ་ཀུན་ཀྱང་འཛོམ་བྱུང་བས། བླ་མ་ཆིབས་གཤོལ་ནས་ཕ་
བོང་ཞིག་གི་ཁར་བཞུགས་ཏེ། སྔོན་བཅོམ་ལྡན་འདས་ལ་ལྷ་བྱིན་གྱིས་འཁྲུག་
གླང་རྦད་པས། ཀུན་དགའ་བོ་ལས་གཞན་པའི་དགེ་སློང་མ་ལུས་པ་གྲོས་པ་
དང་། དེའང་སྔོན་གྱི་སྔོན་བཅོམ་ལྡན་འདས་བྱ་ངང་པའི་རྒྱལ་པོ་གསེར་
མདོག་ཏུ་འཁྲུངས་པ་ན་རྒྱལ་པོས་སྔོན་ལ་བླ་བརྔན་བྱིན་ནས་བཟུང་བའི་དུས་
ངང་པའི་བློན་པོ་གཅིག་ལས་ངང་པ་གཞན་འཕུར་བའི་ཚུལ་རྒྱ་ཆེར་གསུངས་ཏེ།
དེ་དང་ཆོས་མཚུངས་ཁོའི་མོས་པ་དང་། བརྟུལ་ཞུགས་མིན་ན་དེ་རིང་བྱ་



འབབ་རོམ་པ་དར་མ་དབང་ཕྱུག་གི་རྟོགས་བརྗོད། 503
དཀའ་ལ་གཏད་གསུང་། སླར་ཆིབས་ལ་བརྟེན་ཏེ་སྦྱིན་བདག་གི་ས་དེར་བྱོན་
པ་ཡིན་སྐད། ཡང་ཕོ་སྐྱས་མཛད་པའི་དུས་སུ་སྒོ་འཕྲང་ལ་མཛོ་དཀར་ཡུ་ཅིག་
ཆིབས་པའི་ལག་པ་འགྲེད་པ་དང་རིན་པོ་ཆེ་ཚུར་བྱོན་པ་ཙིར་གྱིས་ཟིན་པས།
ཐམས་ཅད་ཀྱིས་གོ་བཅད་ཟེར་བ་ལ་ངས་སྐུ་གྲིབ་ལ་འཛེམ་པས་ཕྱིར་ཨེན་ཙམ་
ཅིག་དོར་བས་མན་ན་དེ་བས་ཀྱང་སྔ་བ་ནས་ཟིན་གསུང་བས། ཁྱོད་ཀྱིས་གྲིབ་
མ་ལ་འཛེམ་མི་དགོས་གསུང་། གྲོགས་གཞན་ཐམས་ཅད་ཀྱིས་སྐུ་གྲིབ་ལ་
མཛེམན་སྐུ་ཚེའི་བར་ཆད་དུ་འགྱུར་ཉེན་ཡོད་པས་སྐུ་གྲིབ་ལ་མཛེམ་མི་དགོས་
པ་ཡིན་ཟེར་ཐམས་ཅད་དགྱེས་སྐད། སློབ་དཔོན་འགར་གྱི་ཞལ་ནས་ཡོན་ཏན་
མར་ལྡན་ཤེས་བྱ་ཆུང་ངོའི་ཕྱིར་ན་ཚེ་མི་བཏང་ཟེར་བས། ཁྱོད་མེད་ན་གྱོད་
བྱས་ཁྱོད་ཀྱི་གོ་ཆོད་བྱས་གསུང་ནས་དགྱེས་སྐད། ཡང་རིན་པོ་ཆེ་ལྷ་ས་རུ་བྱོན་
པའི་དུས་སུ་ཆིབས་དཀར་པོ་ལུ་གུ་ཆིབས་ནས། འབབ་རོམ་པས་ཆིབས་ཁ་
མཛད་ནས་བཞུད་པ་ལ། དགེ་བཤེས་གུས་རྒྱས་ཀྱི་རྟ་འདྲོག སྐུ་དྲུང་ནས་
ཤོར་བས་རྟ་ཡོ་འདྲོག་པས་རྟ་རྒུད་དང་འུར་སྒྲ་ལ་རིན་པོ་ཆེ་སྐུ་བསྐྱོད་པ།
འབབ་རོམ་པས་ཙིར་གྱིས་ཟིན་གསུང་། རྗེ་རིན་པོ་ཆེ་སྐུ་འཁོར་དང་བཅས་པ་
ཤིན་ཏུ་མཉེས། དགེ་བཤེས་གུས་རྒྱས་ཀྱིས་བསྙེན་བཀུར་མཛད་ནས། ཁྱེད་
མེད་ན་བཙུག་བྱེད་གསུངས་སྐད། ཡང་རིན་པོ་ཆེ་དྭགས་པོ་རོང་ཁ་བས་རབ་
གནས་ལ་གདན་དྲངས་ནས་བསྙེན་པ་མཛད་འཕྲོ་ལ། སྐོམ་གྱིས་ལ་མེ་ཏོག་ལ་
འུར་ཐོར་གསུངས་ནས་དེ་ལྟར་བྱས་པས། སྒོ་ནས་འཚུབ་ནག་ཅིག་ལངས་པས་
གྲུ་ཟློག་པས་མི་དགུ་ཤི་སྐད། དེའི་དུས་སུ་བུམ་ཆུ་དང་མེ་ཏོག་ལྷ་བཤོས་དང་
བརྡུལ་ཚོན་མཆོད་རྫས་རྣམས་ལ་ཧབ་ཐོབ་བྱས་པས། རིན་པོ་ཆེའི་ཞལ་ནས།



504 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་བཙུག་མ་བྱེད་གསུང་ནས་སྐྱོན། དེས་ཀྱང་མ་ཁེགས་ནས་ཁྲི་ཁ་ནས་ཚུར་
བྱོན་ནས་ཕྱག་མཁར་གྱིས་འགའ་ཞིག་ལ་རྒྱབ་པ་ལ། གྲྭ་པ་ཚན་ཆེན་པོ་དང་།
དྭགས་པོ་ལུང་པའི་མི་འདུས་པ་རྣམས་མ་ཁེགས་ནས། རྡིབ་འོག་ཏུ་དེའུ་སོང་
པའི་དུས་སུ། རིན་པོ་ཆེ་བས་ཕྱག་བརྡ་མཛད་པ་དང་། འབབ་རོམ་པས་སྐུ་
རྒྱབ་ལ་གདན་དྲངས་ནས་བྱོན་པས། རིན་པོ་ཆེའི་ཞལ་ནས་འོ་རྒྱ་གར་དུ་ཡང་
ཁྱེད་ལ་ནག་པོ་སྤྱོད་པ་ཞེས་བརྟུལ་ཞུགས་མཐར་ཕྱིན་དུ་གྲགས་པ་ལགས། ད་
རེས་ཀྱི་རབ་གནས་ཤིན་ཏུ་གཉན་པར་བྱུང་། དེ་རིང་ཁྱོད་མེད་ན་མི་དེ་རྣམས་
ཀྱིས་ཁོ་བོ་གསོད་ངེས་གོ་བཅད་གསུངས་ནས་ཤིན་ཏུ་མཉེས་སྐད། སྔར་གྱི་
འཚུབ་ནག་ཆེན་པོ་དེ་མི་མ་ཡིན་པའི་བར་ཆད་ཡིན་པས་ཁོ་བོས་བསྐྲད་པས་
ནང་དུ་འོང་རྒྱུ་དེ་ཕྱི་རོལ་དུ་སོང་པ་ཡིན། ནང་གི་ཧ་ཐོབ་དེ་ནང་མིའི་བར་
ཆད་ཡིན། དེ་ཁོ་བོས་དངོས་གྲུབ་ཏུ་བསྒྱུར་བས། ད་གནས་གཞི་འདི་དར་
ཞིང་རྒྱས་པ་བཀྲ་ཤིས་པར་འོང་གསུང་། གྲོགས་པོ་རྣམས་ཀྱིས་ཁྱོད་ཅི་ཐོབ་
ཟེར་བ་ལ་ངས་ཆོས་སྐུ་ཐོབ་གསུངས་པས། བདེན་བདེན་ཁྱོད་མེད་ན་རིན་པོ་
ཆེ་ས་འདས་ཁྱེད་ཀྱིས་གོ་བཅད་ཟེར་ནས་དྲིན་ཆགས་ཀྱང་བྱས་སྐད། ཡང་བླ་
མ་དྭགས་པོ་རིན་པོ་ཆེས། འབབ་རོམ་པ་ལ་བྱིན་རླབས་ཤིག་གི་དུས་སུ་མདང་
ང་ལ་མི་གནོད་པར་ཁྱེད་ལ་ཕན་པ་ཞིག་རྨི་གསུང་། སྔོན་ཁོ་བོ་ལ་སློབ་དཔོན་
ལྕགས་རི་གོང་ཁ་བས་དབང་བསྐུར་མཛད་པའི་དུས་སུ། མདངས་ངས་ཁྱོད་ལ་
དབང་བསྐུར་བས་སྒྲིབ་པ་དེས་དག་པ་རྨི་གསུང་བ་བཞིན་གྲུ་མི་མེད་གཅིག་ན་
འོ་སྐོལ་གཉིས་སྣང་བ་ལ། ངས་སྐྱ་བ་འདེབས་དགོས་པ་ལ་ཆུ་ཤིན་ཏུ་ཆེ་བས།
དེ་སྔ་ཡང་གྲུ་མཁན་མེད་ཅི་ལྟར་བགྱིའོ་སེམས་ཙམ་ན། ཁྱོད་ཀྱིས་སྐྱ་བ་དེ་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
_505
བཟུང་བ་ཙམ་གྱིས་གྲུ་དེ་ཤར་ར་ར་སོང་བས་ངོ་མཚར་ཆེ་བྱས་པ་རྨིས་པས་ཁྱེད་
རང་གཞན་ལ་བསྡད་ཀྱང་ཕན་པ་གཅིག་འོང་བ་ཡིན་གསུང་སྐད། རྗེ་རིན་པོ་
ཆེས་གནས་བརྟན་ཡུལ་སྣང་བ་ལས། ཉམས་མྱོང་དང་མངོན་པར་རྟོགས་པ་
མཐོང་བ་སུ་ཡོད་གསུང་སྐད། བླ་མའི་བཀའ་བཅག་སྤྱོད་པ་པ། ། དུས་
འདིར་བླ་མས་ཅི་གསུང་སྒྲུབ། ། བརྟུལ་ཞུགས་གར་གྱི་རོལ་པས་ནི། ། བླ་མ་
ཡོངས་སུ་གཉེས་པའོ། ། དུས་རེ་ཞིག་ན། རྗེ་རིན་པོ་ཆེའི་ཞལ་ནས། ངས་
ཁྱོད་ལ་གདམས་པ་དང་འདོད་ཆོས་ཐམས་ཅད་ཚར་བར་བྱས་པ་ཡིན། ད་
ཁྱོད་བྱང་འབབ་རོམ་བྱ་བ་རི་ཁྲོད་རྣམ་པར་དག་པ་གངས་ཏི་སེ་ནས་གངས་
བརྒྱུད་མ་ཆད་པ་དེར་སོང་ལ་སྒྲུབ་པ་གྱིས་གསུང་ནས་གསེར་སྲང་གང་གནང་།
ངས་གཞན་ལ་མི་སྦྱིན་པ་ཡིན་ཏེ་འོ་ཅག་ཕ་བུ་འགྲོགས་ཡུན་རིང་བ་ཡིན། ཁྱོད་
ཀྱི་ལུས་དང་སྲོག་ལ་མ་བལྟས་པ་ངའི་ཞབས་ཏོག་ཡང་ནས་ཡང་དུ་བྱས། ངའི་
ངག་གཅོག་མ་མྱོང་། དང་པོ་གསེར་འདིས་འཚོ་བ་བསྒྲུབས་ལ་དེ་ལ་བརྟེན་
དང་དེ་ནས་ཁྱོད་ལ་མིའི་འཚོ་བ་སྟེར་མི་ཡོང་གསུང་། རང་གི་དད་མོས་ཤིང་རྟ་
ཆོས། ། དམ་པའི་ཐུགས་རྗེ་ཡོངས་སུ་དྲངས། ། དཀའ་བ་མེད་པར་ཡུལ་
མཆོག་གི། ། རྗེས་སུ་སྐྱོང་བ་མཛད་འདིའོ། ། དེར་འབབ་རོམ་པའི་དགོངས་
པ་ལ། ཡོངས་བླ་མ་རིན་པོ་ཆེ་སངས་རྒྱས་དང་ཞལ་མཇལ། ལོ་གྲངས་མང་
པོར་ཞབས་ཏོག་ཡང་བྱས། གདམས་ངག་གཞན་དང་མི་འདྲ་བ་ཐུགས་ལ་
བཏགས། ང་ལ་དྲིན་ཆེ། རྨི་ལམ་དུ་ཡང་རིན་པོ་ཆེ་བདེ་བ་ཅན་དུ་གཤེགས་པ་
རྨིས། ཁོང་གཤེགས་པ་སྲིད། ངས་ཀྱང་ལུས་སྲོག་ལ་མ་ལྟོས་པར་སྐུ་ཚེའི་བར་
ཆད་ལན་གྲངས་ཡང་ཡང་བསལ། མི་མཉེས་པ་སྐད་ཅིག་ཙམ་ཡང་བྱེད་ལ་



506 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མྱོང་། ང་རང་སོང་ཤུལ་དུ་རིན་པོ་ཆེ་སྐུ་ཡལ་ན་ཁོས་རིན་པོ་ཆེ་ཡུན་རིང་
བསྟེན་པ་ཡིན་པ་ལ་མྱ་ངན་འདའ་ཁར་ཁོ་མེད་ཟེར་མིས་ཀྱང་འཆའ། ང་རང་
ཡང་ཕྱིས་འགྱོད་པ་ཡིན་འབྲལ་མི་ཕོད། ད་སྐུ་བཞུགས་རིང་ལ་གར་ཡང་མི་
འགྲོ་ཞུས། སྔ་ཕྱིས་བཀའ་དྲིན་བསྐྱངས་ཤིང་བྱིན་གྱིས་བརླབས་པ་ཐམས་ཅད་
དྲན་ནས་སྤྱན་ཆབ་མང་པོ་ཡང་བྱུང་། གསེར་གནང་བ་མི་འཚལ་བྱས་པ་ལ།
བླ་མ་དྭགས་པོའི་ཞལ་ནས་གསེར་ཁོ་བོས་བློས་བཏང་ཡོད། ད་ཚུར་ཁྱོད་ཀྱིས་
ང་ལ་ལན་ཞིག་ཕུལ་དེའི་རྟེན་འབྲེལ་གྱིས་ཁྱེད་ལ་གསེར་འབུལ་བ་ཡོང་གསུང་།
ཆོས་ཁུག་ཁྱེད་ལ་ཤོག་དཔེ་ཡོད་ཚད་སྟེར་གསུང་བ་ལ༔ འབབ་རོམ་པས་ང་ལ་
དཔེ་མི་འཚལ་ཉམས་སུ་ལེན་རྒྱུ་ནི་ང་རང་གིས་ཤེས་གསུང་བ་ལ། དཔེ་མི་
དགོས་མཉམ་པ་ལ་རང་གི་དགོས་ལགས་གསུང་ནས། དཔེ་འབྲི་འོས་ཐམས་
ཅད་གནང་ཟེར། ཡང་ཁྱོད་ལ་ནོར་སྐལ་དུ་ཕོར་སྡེར་གཉིས་གསེར་སྐུ་རྒྱབ་
ཡོལ་ཅན་གཅིག་དང་གསུམ་སྦྱིན་མི་འདོད་དམ་ཟེར། ཁྱོད་ཀྱི་སེན་མོའི་སྟེང་
དུ་ཞིང་རྨོ་བའི་ཡུལ་དུ་ཡང་ལྟོ་རྒྱབ་གཉིས་ཕྱིད། ཡི་དྭགས་ཀྱི་ཡུལ་དུ་བླང་ཡང་
དྲོ་རྙེད། ཁྱོད་ཀྱི་བསྒྲུབ་པའི་ཆ་རྐྱེན་འཚོ་བ་རྙེད་མི་རྙེད་ཁོ་བོ་རང་ཤེས་གསུང་
ནས། རེ་དོགས་མེད་པའི་གདོང་དང་ལྡན་པར་གྱུར། ཁོ་བོའི་བླ་མ་མི་ལས་
ལུས་དང་སྲོག་ལ་མ་ལྟོས་པར་རི་ཁྲོད་དུ་སྤྲོ་བའི་འབོལ། རས་དཀར་ན་བཟའ་
ཟ་ཚྭ་མེད་འཚོ་བ་ལ་བརྟེན་བསྒྲུབ་པ་མཛད། དངོས་གྲུབ་འགྲུབ་པས་བྱང་
འབབ་རོམ་མ་སྤངས། ཞག་སུམ་ཅུ་རྩ་གསུམ་བར་ཕ་བུ་སྟབས་སུ་སྡོད་གསུང་། །
ཁོ་བོའི་འདས་མཆོད་ལ་རི་ཁྲོད་དུ་སྒྲུབ་པ་བྱེད་པ་རབ་ཡིན་གསུང་། ཁྱེད་བྱས་
པ་ཤེས་ཤིང་དྲིན་དུ་བཟོ་བ་ལགས། ཅིས་ཀྱང་བྱང་འབབ་རོང་ལ་བསྒོམ་དུ་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
507
སོང་གསུང་། དེ་ནས་ཞབས་ཏོག་བྱེད་ཀྱིན་བཞུགས་ཙ་ན་ཞག་སུམ་ཅུ་རྩ་
གསུམ་ནས་རིན་པོ་ཆེ་སྐུ་ཡལ། བརྡ་ཡི་བླ་མ་ནམ་མཁའི་འཇའ། ། སྐད་ཅིག་
ཙམ་ལ་ཡལ་ཏེ་སོང་། ། རང་སེམས་བླ་མ་ཆོས་ཀྱི་སྐུ། ། ནམ་ཡང་མི་འབྲལ་
འགྲོགས་པའོ། ། དེ་ནས་སྐུ་འབུམ་མ་ཚར་གྱི་བར་བཞུགས། ས་འབུམ་ཚར་
བ་དང་བྱང་དུ་བཞུད་ཁར་ཕྱི་ཕྱག་ཞུས་པས། སྒོམ་ཚུལ་གྱིས་ང་ཡང་རྟིང་འགྲོ་
བ་ལ་ཆད་པས་སྟབས་སུ་བྱ་གསུང་བ་ལ། རྒྱུ་མཚན་བཤད་པས་འོ་ན་ཐབས་
མེད་གསུང་། སྐྱེལ་ཐུང་བྱས་སྤྱན་ཆབ་བྱུང་། དེར་བླ་མས་ལུང་བསྟན་པའི་
བྱང་འབབ་རོམ་བྱ་བ། ཡུལ་ཆེན་ཏི་སེའི་གངས་བརྒྱུད། ཆུ་ཆེན་གམ་གའི་
མགོ་བོ། སྡེ་ཆེན་སྤ་ཚས་ཀྱི་ཡུལ། རིན་ཆེན་རྫ་མོ་སྤུངས་པ། རྫོང་ཆེན་བྲག་
དམར་བསམ་ཡས། ཐང་ཆེན་ཕྱུག་མོའི་གོང་བ། རུ་ཆེན་བཞིའི་རྒྱུན་ལམ།
བྱང་ཆེན་རི་ཁྲོད་རྣམ་དག མཚོ་ཆེན་ཕྱུག་མོ་ལྟག་པ། ལོ་ཆེན་སྒྲའི་སྒྱུར་ས།
སྟོན་ཆེན་བཤད་གྲྭ་འཛུགས་ས། སྒོམ་ཆེན་སེང་ཁྱུའི་གྲུབ་གནས། མཐུ་ཆེན་
ནུས་པ་བལྟམས་པ། ཙམ་ཆེན་ལྷ་སྒོའི་གངས་དཀར། འཇམ་གླིང་རིའི་རྒྱལ་
པོ་ཡིན་པས། ཁྱད་པར་དུ་མཐོ་ལ་བརྗིད་ཆེ་བ། བྱ་རྒོད་ཀྱི་རྒྱལ་མཚན་འབར་
བ། དགུང་གི་ཀ་བ་འདྲ་བ། དབྱིབས་ལེགས་པ། རྩེ་ལ་ལྷོ་སྤྲིན་འཁྲིགས་ནས།
མགུལ་པར་གཡུའི་ན་བུན་འཐིབས་པ། གནོད་སྤྱིན་གྱི་སྡེ་དཔོན་གངས་བ་
བཟང་པོའི་ཕོ་བྲང་། རི་ལྷུན་ཆགས་པའི་དྲུང་། བྱིན་ཆགས་པའི་ས། ཉམས་
དགའ་བའི་ཡུལ། ཙམ་ལྷ་ལྷ་སྒོའི་ཞོལ་དྲུང་གནས་འབབ་རོམ། རྫ་རིན་ཆེན་
སྤུངས་པ་ལ་དགུང་ལོ་ཉི་ཤུ་རྩ་བརྒྱད་བཞེས་པ་ལ་ཕེབས། རྒྱགས་སྐྱེལ་ཞང་
བཙུན་འབྱུང་གནས་འོད་མིན་པ་སུས་མ་མཐོང་བར་གཅིག་པོར་བསྒྲུབ་པ་



508
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཛད་སྐད། ཡུན་རིང་བསམ་པའི་ཡིད་སྨོན་ནི། ། གཅིག་པུར་སྒྲུབ་ལ་གཞོལ་
བའི་ཆ། ། དུས་དེར་མངོན་གྱུར་དང་བའི་སེམས། ། རི་དྭགས་ཀླུང་ནས་ཐར་
པ་བཞིན། ། ཐུགས་བྱམས་པ་དང་ལྡན་པས་རྣ་བ་ལ་སོགས་རི་དྭགས་ཀྱིས་སྐོར་
བ་བྱེད། བྱ་དང་བྱེའུ་རྣམས་མནལ་བསྲུང་ཅིང་ཕྱག་མཐིལ་དུ་སྡོད། མནལ་
ལ་སོང་ཙ་ན་དཔའ་བོ་དང་མཁའ་འགྲོས་ཌཱ་མ་རུའི་སྒྲས་བསྐུལ་བ་ཡིན་གསུང་།
འབབ་རོམ་རྫ་དེའུ་ན་བཞུགས་དུས། མི་དཀར་པོ་ཅིག་ཕྱག་འཚལ་སྐོར་བ་
བྱེད་ཆོས་ཅིག་ཞུ་ཟེར་བ་ལ། དགེ་བསྙེན་གྱི་སྡོམ་པ་ཕོག ཕ་བོང་དཀར་ལེབ་
ཀྱི་སྟེང་ནས། དགེ་བསྙེན་ལ་དཀར་པོ་བྱས་ཀྱིན་བོས་པས་ཁོ་བྱུང་། དམ་ལས་
མ་འདའ་ངའི་ཆོས་དང་མཐུན་པའི་སྟོང་གྲོགས་གྱིས་གསུངས་པས་དགའ་ནས་
ཐུགས་བཏགས་ཟེར། ཡང་རྫ་དེའུ་ན་བཞུགས་དུས། མདའ་ནས་ཀུ་དི་རི་རི་
བ་ཞིག་བྱུང་བས། ཕ་བོང་དཀར་ལེབ་ཀྱི་སྟོང་ནས་གཟིགས་པས་རྟ་པ་ཚན་
ཅིག་གི་འཁོར་བུད་མེད་མང་པོས་མར་ཐུད་དང་ཞོ་གཉན། ཅོ་ན་བླུག་ནས་
ཕུལ། དེའི་ཉིན་ལས་རྒྱུ་འབྲས་ཀྱི་ཆོས་གསུངས་ཐམས་ཅད་ཀྱིས་ཐུགས་ལ་
བཏགས་ཟེར། ཕྱིས་མི་དང་མི་འཕྲད་པ་ཉུང་དུ་སོང་། འབབ་རོམ་མགོན་དུ་
བྲག་དམར་རྫོང་ཆེན་ནམ་མཁའ་ལ་རྨ་བྱའི་གདུགས་ངོ་མཚར་ཅན་ཅིག་ཁྱི་ལི་ལི་
འདུག ཅི་ཡིན་ནམ་སྙམ་ཙ་ན། འབབ་རོམ་པ་ཞལ་ཤར་ལ་གཟིགས་ ས་
གནོན་ཕྱག་རྒྱ་མཛད་ནས་བཞུགས་པ་མཐོང་སྐད། ནང་མཆོད་མཛད་དུས་རྗེ་
བཙུན་མར་མཐོང་། མིག་འཁྲུལ་ལམ་སྙམ་མིག་ཕྱིས་ཀྱིན་བལྟས་པས་ཇེ་གསལ་
དུ་སོང་། རྗེ་བཙུན་མའི་སྐུ་ལ་རེག་སྙམ་པས་ཐར་པ་ཡང་མེད། སྣང་བ་ཐམས་
ཅད་རྗེ་བཙུན་མར་སྣང་བ་ཡང་བྱུང་། ཞང་བཙུན་ཐོག་ཤེར་བས་རྗེ་བཙུན་མ་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
509
ཞུར་འོངས། ཁོང་གིས་ཆང་འཐུང་ཟེར་ན་སྐྱེ་ཟད་ཀྱི་བཅད་ཀྱང་ཆང་མི་
འཐུང་བ་སྙམ་བྱུང་ཕྱིན་པས་རྗེ་བཙུན་མ་ཞུ་ཞུས་པས། འབབ་རོམ་པའི་ཞལ་
ནས། ཆང་ནི་རྣལ་འབྱོར་མ་ཉིད་དོ། རྣལ་འབྱོར་མ་ཡང་ཆང་གི་གཟུགས།
སྐྱེ་གཅོད་ཀྱང་ཆང་མི་འཐུང་བསམ་པ་ལ། རྣལ་འབྱོར་མས་ཅི་བྱེད་གསུངས་
པས་བྲོད་སྐད། སྟག་ལུང་པ་གཙང་ལ་བྱོན་དུས། འབབ་རོམ་པ་མཇལ་
བསྙེན་བསྐུར་མཛད། འབྲི་ཁུང་པ་ནམ་ར་ནས་རྩམ་ལ་ལམ་སྟོན་བྱོན། སྐུ་
འཁོར་དགེ་འདུན་ཁྲི་ཚོ་གསུམ་ཡོད་ཟེར་བས་བསྙེན་བསྐུར་མཛད། འབྲི་ཁུང་
པའི་ཞལ་ནས། དུས་དང་རྣམ་པ་ཐམས་ཅད་དུ་འབྲལ་བ་མེད་པ་ཡིན་ལགས་
གསུངས་ནས་ཕྱག་དབང་ཡང་ཞུས། དེ་ནས་རྟའི་ལོ་ལ་རྗེ་རིན་པོ་ཆེའི་ཞལ་
ནས། ཅིས་ཀྱང་མི་བཟློག་སང་ཕོད་འཆི་བ་རྨིད། སང་ཕོད་དཔྱིད་ནི་ང་འགྲོ་
བ་ཡིན་གསུང་། རིམ་གྲོ་བྱེད་དགོས་ཞུས་པས་རྣལ་འབྱོར་པ་ལ་རྨི་ལམ་མངོན་
ཤེས་སུ་འཆར་བ་ཡིན། ཡིད་མ་ཆེས་པ་བར་ཆད་ཡིན་མ་གོ་འམ། དེ་ནས་ཟླ་
བ་གཅིག་ཙམ་ན་ཇ་པ་ཡོང་བ་ཡོད་ཟེར་བ་གསན་པས་དེ་ཀུན་དང་ང་ཅིག་
འཕྲད་ན་ཁོང་ཡིད་ཆེས་པ་ཡིན་ཏེ། ང་ད་ན་དོགས་ཡོད་གསུངས། སེང་རྒྱལ་
གྱིས་ཤི་རྨི་བཟང་བར་ཡོང་ཟེར་ཞུས་པས་དེ་དང་མི་འདྲ་འགྲོན་པོ་ཡང་ཟླ་བ་
ཚེས་པ་ལ་འོང་ཏེ་ང་ན་འོང་གསུང་ཙ་ན། ཞག་དྲུག་བདུན་ནས་བསྙུང་བྱུང་།
ཟླ་བ་གཉིས་པའི་ཚེས་གཅིག་གཉིས་ལ་ཇ་པ་སླེབ། དེ་ཀུན་ཐག་རིང་ནས་
འོངས་པ་ཡིན་པས་མཇལ་དུ་ཐོང་གསུང་བ་ལ། སྐུ་ཁམས་གལ་ཆེ་བས་ད་རེས་
མི་མཇལ་བས་ཚུར་ལམ་ལ་མཇལ་བར་ཞུ་ཟེར་བ་ལ། ཚུར་ལམ་ལ་ང་ནི་གར་
ཁོང་ནི་གར་ཡོད་ཐག་རིང་གསུང་། ཚེས་གཉིས་ཀྱི་སྔ་དྲོ་ཀ་གྲ་པ་རྣམས་དང་



510_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཇལ། ཞལ་ལྟར་མཛད། གཏོར་མ་བསྔོས། མཆོད་པ་བཤོམས་གསུང་།
གར་བསྐུང་ཞུས་པས། ནད་མེད་བདེ་གསུང་ནས་ཤད་ཀྱི་སེང་གེ་ཉལ་སྟབས་
སུ་བརྐྱངས་ནས་གཟིམས་བླ་མ་རྒྱལ་མཚན་ལ་ཁྱོད་དམ་ཚིག་ཅན་ཡིན་པས་སྔས་
སུ་སྡོད་གསུངས་ནས། དགུང་ལོ་བདུན་ཅུ་རྩ་གསུམ་བཞེས་པ་ལུག་གི་ལོ་ཟླ་བ་
གཉིས་པའི་ཚེས་གཉིས་ཀྱི་ནམ་ཕྱེད་ལ་སྐུ་བདེ་བར་གཤེགས་སོ། ། དང་པོར་
ཌ་མ་རུ་གཅིག་གྲག་པས། ནང་མཆོད་ཆེན་མོ་མཛད་པ་ཡིན་སྙམ་ཙམ་ན།
རག་དུང་དང་། ཆ་ལང་དང་། དྲིལ་བུ་དང་མཁར་རྔ་དང་། རྔ་བོ་ཆེ་དང་།
པི་ཝང་དང་། ཏིང་ཏིང་ཤགས་དང་
། གླིང་བུ་ལ་སོགས་པ་རོལ་མོའི་སྒྲ་འུར་
དིར་གྱི་སོང་། ནམ་མཁའ་ལ་འོད་དམར་པོ་ཉི་མ་ཙམ་ཅིག་དམར་ཧྲིལ་གྱིས་
ནུབ་ཕྱོགས་སུ་སོང་། མེ་ཏོག་གི་ཆར་དང་། རོལ་མོའི་སྒྲ་དང་། ས་གཡོས་པ།
འུར་ཆེན། འཇའ་ཆེན། འཇའ་དང་བལྟས་ཆེན་པོ་བྱུང་། ཕྱིར་འབབ་རོམ་
གྱི་བྲག་ལ་བྱ་རྒོད་དང་། བྱ་རོག་དང་། བྱི་ག་མ་དང་། བྱའི་རིགས་མང་པོ་
ཡོད་པ་ཡིན། རྣ་མ་དང་། ཤ་བ་དང་། རྫས་དང་། གསབ་དང་། ལེ་སྤྱང་
འཕར་བ་དང། ཝ་སྤྲེ་ལ་སོགས་པ་གཅན་གཟན་གྱི་རིགས་མང་པོ་ཡོད་པ་ཡིན།
བྱ་ཀ་ལནྡྷ་ཀ་དང་། སྐྱིན་པོ་དང་། ངུར་པ་དང་། ཁུ་བྱུག་དང་། གསེར་
བྱེའུ། བྲག་བྱིའུ་དང་བེར་སེར་དང་། བེར་སྨུག་དང་། ཏིག་ཏག་དང་། ཟ་
བྱའུ་ལ་སོགས་པ་བྱའི་རིགས་འགའ་ཞིག་ཕྱག་མཐིལ་ན་གསོ་བ་ཡོད་པ་རྣམས་སྐུ་
ཡལ་ཀར་ཟླ་བ་གསུམ་གྱི་གོང་ནས་གཅིག་ཀྱང་སྡོད་མ་ཟུག་པར་བྲོས། གདུང་
བཞུ་བ་དང་འོངས་ནས་ཐམས་ཅད་ཡི་མུག་མུག་བྱེད་པ་བཞིན་སྙོམས་ཆུང་པར་
ཉལ་སྟེ་སྡོད་པར་སྣང་། ཡར་གྱི་ཚེས་བཅུ་ལ་གདུང་བཞུ། དེའི་དུས་སུ་ཡང་



འབབ་རོམ་པ་དར་མ་དབང་ཕྱུག་གི་རྟོགས་བརྗོད།
511
དུད་པ་ཐད་ཀ་ན་ཡར་ལ་སོང་ནས་ཁྱིལ་བ་ལ་འཇའི་གདུགས་སུ་གྱུར། ནམ་
མཁའ་འཇའ་ཚོན་དང་། པདྨ་ཤིང་ལྗོན་པ་དང་། རྒྱལ་མཚན་དང་། འཕན་
ལྟ་བུ་བསམ་གྱིས་མི་ཁྱབ་པ་འཁྲིག་པ་དང་། ཉི་མ་ཤིན་ཏུ་དྲོ་བ་དང་། འཇམ་
པ་དང་། བསེར་བུ་མེད་ཅིང་ས་གཞི་སྨུག་པས་འཁྲིགས་པ་དང༌། དེའི་དུས་
བསུ་བ་བྱེད་པ་ལ། བྱ་སྔར་སུས་ཀྱང་ཡེ་མཐོང་མ་མྱོང་པའི་ཆེན་པོ་ཁྱུ་ཅིག་བྱུང་
ནས། དེ་རྣམས་ཀྱི་ནང་ནས་ཀྱང་ཆེ་བ་གཅིག་གིས་སྣ་དྲངས་ནས་སྐོར་བ་མང་
པོ་བྱས། གྲལ་བྱས་ནས་ཤར་ཕྱོགས་ཀྱི་བྲག་ཟུར་དུ་ཡུན་རིང་པོ་གདུང་བཞུ་
བའི་ཕྱོགས་སུ་ཁ་བལྟས་ནས་བསྡད། རིང་བསྲེལ་བསམ་གྱིས་མི་ཁྱབ་པ་བྱོན།
བཀྲ་ཤིས་ཀྱི་རྫས་བརྒྱད་ཚང་བར་བྱོན། རྗེ་བཙུན་མའི་སྐུ་ཤིན་ཏུ་མཚར་བ་
བྱོན། ཕྱིས་གཡས་གཡོན་ནས་རིང་བསྲེལ་གཟིགས་བཞེད་པས་གདན་དྲངས་
པའི་དུས་སུ། འབབ་རོམ་གྱི་རི་གསུམ་པོ་ནས་འཇའ་ཚོན་མང་པོ་འཁྲིག་གིན་
འོང་བས་ཤོད་ཀྱི་གྲྭ་པ་རྣམས་ཀྱིས་ཀྱང་དེ་རིང་རིང་བསྲེལ་ལ་སོགས་པ་གདན་
འདྲེན་ནམ། ནམ་མཁའི་འཇའ་ལ་ལྟོས་དང་ཟེར་ནས་ཐམས་ཅད་ཀྱི་ཤེས་སྐད་
དོ། གང་གི་མཛད་ པའི་ ལོ་རྒྱུས་ཀྱི། ། རྣམ་ ཐར་རྒྱས་པར་སྡེབས་ པའི་
བཅུད། ། ཉུང་གསང་གོ་བདེའི་ཡི་གེ་ཡང་། ཅུང་ཟད་རང་གི་མོས་དགེས་
བཀོད། ། སྟག་ལུང་ཐང་པ་ཆེན་པོ་དང་། ། འཇིག་རྟེན་གསུམ་མགོན་འབྲི་
ཁུང་པས། ། ཁྱེད་ཞབས་མངོན་པར་མཆོད་པ་ཡིས། ལེགས་བྱས་རྟེན་འབྲེལ་
ཉིད་ཀྱི་མཐུས། ། དུས་འདིར་བཀའ་བརྒྱུད་རིན་ཆེན་གྱི། ། གཙུག་ན་མཐོ་
བའི་སྐྱེས་ཆེན་མཆོག ། སྟག་ལུང་ཐང་གི་འདྲེན་པ་དེས། ། རིགས་ཀྱི་བདག་
པོམཆོག་ཏུ་བསྐུར། ། དེ་ལྟར་ན་འབབ་རོམ་པ་དར་མ་དབང་ཕྱུག་ཏུ་སྐྱེ་བ་
གཟུང་བའི་ཡལ་འདབ་རབ་ཏུ་བྱེད་པ་ལྔ་པའོ།། ། ། །
རྗེ་འབབ་རོམ་པའི་རྣམ་ཐར་མི་འདྲ་བ་གསུམ་གྱི་སྙིང་པོ་བསྡུས་པ་ཡིན། །



512
༄༅། ། ཨ་བ་དྷུ་ཏི་པ་འོད་ཟེར་དཔལ་གྱི་
རྟོགས་པ་བརྗོད་པའི་ཡལ་འདབ།
༄༅། ། དེ་ལྟར་ན་གཉོས་ཆེན་པོ་རྒྱལ་བ་ལྷ་ནང་པར་ཀུན་མཁྱེན་སངྒྷ་བྷ་དྲའི་
རྟོགས་པ་བརྗོད་པའི་ཡལ་འདབ། གང་ཡང་སེམས་དཔའ་མཆོག་རྣམས་ནི་
སྙིང་རྗེའི་དབང་གི་གཞན་གྱི་དོན་ལ་ཐོགས་པ་མེད་པར་འཇུག་པ་ཡང་ཇི་ལྟར་
འདབ་ཆགས་ངང་པའི་ཚོགས་དག་པ་དེ་མཚོ་ཉམས་དགའ་བ་དག་གང་ན་ཡོད་
པའི་གནས་རིང་པར་བསྙོགས་པ་དང་མཚུངས་པའོ་ཞེས་རྗེས་སུ་སེམས་པར་
བྱའོ། ། དེ་ཡང་འདི་སྐད་ཐོས་ཏེ། ལྷོ་མོན་གྱི་མཚམས། གངས་རིའི་ཕྲེང་
བས་སྐོར་བའི་ལྗོངས། ཁ་སྟོད་ཀྱི་ས་ཆ། འབྲིང་མཚམས་ལྷ་ལུང་ར་ས་དགོན་
པར་ཡབ་བསྟོན་པ་མགོན་ནེ་དང་། ཡུམ་ཆོས་ཉིད་རྒྱན་ཞེས་བྱ་བའི་ལྷུམས་སུ་
རྒྱལ་བ་ལྷ་ནང་པ་ཉིད་བསམ་བཞིན་དུ་སྐྱེ་བ་འཛིན་པར་མཛད་དེ། ། དེའང་
དགུང་ལོའི་འཕེལ་ཆ་ཆེར་སོན་པ་ན། ལྷ་ལུང་མོན་སྡེའི་འབུམ་ལོགས་དགོན་
པར། སྐུ་ཞང་སངས་རྒྱས་དཔལ་ལས་ཁྲིམས་ལྔའི་དགེ་བསྙེན་གྱི་བསླབས་པ་
ཞུས་ནས་སངས་རྒྱས་ཀྱི་བསྟན་པའི་སྒོར་ལེགས་པར་ཞུགས་པའི་ཚུལ་སྟོན་པར་
མཛད་པའི་རྗེས་ཐོགས་ཉིད་དུ་ཡོན་ཏན་ཐམས་ཅད་ཀྱི་མ་མོ་འབྲི་ཀློག་གི་སློབ་



ཨ་བ་དྷུ་ཏི་པ་འོད་ཟེར་དཔལ་གྱི་རྟོགས་བརྗོད། །
513
གྲྭར་བྱོན་སྐབས། ཀློག་ཡིག་པ་གཞོན་ནུ་འགའ་དང་ལྷན་ཅིག་དགོན་པའི་བྱང་
ངོས་ཀྱི་བྲག་སེབ་ལ་སྐུའི་ཀྱེ་སངས་ཆེང་བྱོན་པས་བྲག་ལམ་ཆད་འགྲིལ་བས།
རོགས་བྱིས་པ་རྣམས་སྟབས་ཤིང་སྔངས་ནས་སྟབ་སྟབ་པོ་ཧ་ལས་བཞིན་དུ་ངུད་
མོའི་ཆོང་ངེ་དང་བཅས་ཤིན་ཏུ་མྱུར་བ་མྱུར་བར་རྐང་གི་འགྲོས་བསྐྱོད་དེ།
ཡུམ་བཞུགས་པའི་ཁྱིམ་ག་ལ་བ་དེར་ཕྲིན་དུ་སྒྲེངས་པའི་ཚེ་ཡུམ་ཉིད་ལུག་གི་
བལ་འདབ་ཀྱི་ཕྱག་ལས་མཛད་འཕྲོ་ཆམ་བཞག་སྟེ་ལུས་གནད་ཅིག་བཅས་ནས་
ཤངས་སྒོའི་རླུང་གི་ལམ་ལ་རྗེས་སུ་དགོངས་པར་མཛད་རྗེས། བུ་ཆུང་ལ་ཉེས་
སྐྱོན་ཅི་ཡང་མི་སྣང་ངོ༌ ཤེས་ཅེས་གྲོགས་ཀྱི་བྱིས་པ་དག་ དབུགས་ཕྱུང་སྟེ།
ཞབས་འབྲིང་པ་དག་དང་བཅས་མགྱོགས་པར་གཟིགས་སུ་བྱོན་པ་ན། བྲག་
མཁྲིས་ན་གཅིག་པུར་རྩེད་མོ་གནང་གིན་འདུག་པ་ལ། བྲག་ལ་བརྡབས་པ་
སོགས་མ་བྱུང་ངམ་ཞེས་བྲིས་པ་ན། བྲག་གི་དཀྱིལ་ཙམ་ན་མི་དམར་པོ་ཆེན་པོ་
ཞིག་གིས་ཕང་དུ་བླངས་ནས་བདེ་བར་བཞག་སོང་ཅེས་གསུང་ངོ་། སྔོན་ཚེ་
གང་གི་དྲན་གྱུར་པ། ། ཏྲཀྵད་ཞེས་གྲགས་དྲག་ཤུལ་ཅན། ། དམ་ཚིག་ཅན་ལ་
རྗེས་སྐྱོང་བའི། ། མགོན་དེས་སྲིད་ཞུར་མཛད་ན་ཀོ། ། དེར་རྨོངས་པ་དག་ནི་
བཀྲ་ཤིས་སྡིངས་ཀྱི་བཙན་གྱིས་སྐྱབས་པ་ཡིན་ཞེས་མུ་ཅོར་གླེང་བར་བྱེད་དོ།
དེར་སློབ་པའི་བརྡ་ཙམ་ལ་རྒྱ་གར་གྱི་ལཉྫ་དྷ་རི་ཆུ། ན་ག་ར། རྒྱ་མཚོ་མཐའ་
ཡིག ། སིནྡྷ རྨོག་མགོ་ཅན། རྒྱ་ནག་ཡུ་གུར། ཧོར་ཡིག་གསར། བལ་པོ།
ཁ་ཆེའི་ཡིག་རིགས་དང་། མཁའ་འགྲོ་བརྡ་ཡིག་རྣམ་གྲངས་དཔག་མེད། དེ་
ལས་གཞན་མེ་ཡིག་ཆུ་ཡིག ལྷ་བཟོ། ལྷ་རིས། ཤིང་བརྐོས། དཀྱིལ་འཁོར་
བྲིས་ཐིག རྩིས་དཀར་ནག སྨན་དཔྱད། སྒྲ་སྙན་ངག སྡེབ་སྦྱོར་སོགས་



514
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གང་ཡང་དཀའ་བ་མེད་པར་ཐུགས་སུ་ཆུད་པས་མཚན་ཡང་སརྦ་ཛྷ་དྷེ་ཀུན་
མཁྱེན་ཞེས་ཡོངས་སུ་གྲགས་སོ། ། གནས་འདི་ལ་ཀུན་ཆུབ་པ་ཡང་བདག་ཉིད་
ཆེན་པོ་འདིས་སྣར་ཐང་པ་བཅོམ་རལ་གྱིས་མཛད་པའི་རིག་གནས་དང་རྗེས་
འབྲེལ་ཚིགས་སུ་བཅད་པ་སྐད་གཉིས་སྤེལ་བ་དག་གཅིག་རྣམ་གྲངས་མང་པོ་
ཅན་གྱི་ཡི་གེར་བྲིས་པའི་དཔེ་ཞིག་ཞྭ་ལུར་ ཐམས་ཅད་མཁྱེན་པ་བུ་སྟོན་གྱི་
གཟིགས་ལམ་དུ་འབྱོར་པ་ན། ཚིག་དག་ལ་མཁས་པས་དཔྱད་རྒྱུ་མང་དུ་སྣང་
ཡང་ཡི་གེའི་འདུ་བྱེད་ནི་ཀུན་མཁྱེན་པའི་མཐར་སོན་ཏེ་ཅེས་བསྔགས་པར་
མཛད་པས་མཚོན་པའོ། ། མཁས་པས་མཁས་པའི་གནས་རྟོགས་ཏེ། དེད་
དཔོན་མཆོག་གིས་ནོར་བུའམ། ། སྨན་པས་སྨན་གྱི་རོ་ནུས་ལྟར། ། མ་འདྲེས་
ཇི་བཞིན་རྟོགས་པ་ཉིད། ། དེ་ལྟར་ཐ་སྙད་ཀྱི་བསླབ་སྦྱངས་དག་གཞོན་ནུའི་
སྐབས་དེ་ཉིད་ནས་ཐུགས་སུ་ཆུད་སློབ་དཔོན་གྱི་གོ་འཕང་བརྙེས་ནས་དགུང་ལོ་
བཅུ་གཉིས་བཞེས་པ་ན། ཡོན་ཏན་བྱེ་བས་རྒྱན་པའི་སྐུ་ཉིད་དཔལ་སྣར་ཐང་
གི་ཆོས་གྲྭ་ཆེན་པོར་བྱོན་ཏེ། དེ་ཉིད་ཀྱིས་མཁན་པོ་དང་། རང་གི་སྐུ་ཞང་
ལས་རབ་ཏུ་བྱུང་བར་མཛད་ཅིང་། ། སྐབས་དེར་སྣར་ཐང་གི་ཆོས་གྲྭ་དེ་ཉིད་
ན་བཅོམ་ལྡན་རིག་པའི་རལ་གྲི་གཤེགས་པའི་གདན་སའི་རྗེས་སྐྱོང་ལ། མཁས་
པ་སྐྱི་སྟོན་དང་སྤྲོ་སྟོན་བྱ་བ་གཉིས་མ་འཆམ་པ་ལ། སྤྲོ་སྟོན་གྱི་དཔོན་བདག་
དཔོན་སོག་པོ་བྱ་བས་ངན་དབང་བྱས་སྐྱི་སྟོན་པ་དཔོན་སློབ་རྣམས་གནས་
དབྱུང་བྱས་པ་ལ་གཞན་དག་གིས། རལ་གྲི་ཆག་པའི་ཤུགས་གོག་ལ། ། སྐྱི་སྤྲོ་
གཉིས་པོ་མ་འཆམ་ཚེ། ། སྤྲོས་བདག་སོག་པོ་ཁྲོས་ནས་ནི། ། སྐྱི་ཡི་ཚོགས་
རྣམས་ཕམ་པར་བྱས། ། ཅེས་གཏམས་སྒྲོག་ཅིང་མཁས་པ་སྐྱི་སྟོན་སློབ་མའི་



ཨ་བ་དྷུ་ཏི་པ་འོད་ཟེར་དཔལ་གྱི་རྟོགས་བརྗོད།
5 15
ཚོགས་བཅས་གདན་ས་ཆེན་པོ་ས་སྐྱའི་ཕྱོགས་བཞུད་པ་ན། ཉིད་ཀྱང་མཁས་
པ་ཆེན་པོ་དེའི་སྐུ་གསུང་ཐུགས་ཀྱི་ཡོན་ཏན་གྱིས་ཐུགས་རྗེས་སུ་དྲངས་ཏེ།
ཁོང་དག་དཔོན་སློབ་དང་རྗེས་འབྲེལ་ཕེབས་པས། ས་སྐྱའི་གཞིར་བཞུགས་
རྣམས་ལྷག་པར་དགེས་ནས། འདི་ལྟའི་དགེ་བཤེས་སྣར་ཐང་པའི་སྐུ་བསོད་ལ་
མ་ཤོང་བར་རང་རེའི་དཔལ་དུ་བྱོན་པ་ཡིན་གསུངས་ནས། རྣམ་རྒྱལ་གྲོག་པོ་
ཕུག་མོ་དབེན་དང་བཅས་པ་གནང་། ཟུར་མང་དུ་གཟིམས་ཁང་མཛད་པ་ལ་
ཕྱིས་སྐྱིན་བླ་བྲང་དུ་གྲགས། དེའི་བྱང་ཕྱོགས་སུ་ཆོས་ཁྲི་ཞིག་བརྩིགས་པ་ལ་སྐྱི་
སྟོན་ཆོས་ཁྲིར་གྲགས་སོ། ། དེས་དུས་ས་སྐྱར་སྐྱི་སྟོན་པ་དཔོན་སློབ་བྱེས་པ་
རྣམས་པས་འཆད་ཉན་ཤིན་ཏུ་སྨར་བ་གནང་བའི་སྙན་པས་སྟོད་སྨད་ཕྱོགས་
མཐའདག་ནས། ཡོན་ཏན་དོན་གཉེར་གྱི་བློ་གསལ་དཔག་མེད་འདུས་ཤིང་།
སྐབས་འགར་སྐྱི་སྟོན་པས་ཆོས་དབར་མངའ་རིས་བློ་བོར་ཡང་བཏེགས་པའི་
ཕྱག་ཕྱིར་ཕྱིན་ནས་ལོ་མངས་བཞུགས་ཏེ་སླར་ཡང་ས་སྐྱར་ཕེབས། དེར་མངའ་
རིས་སུ་ཡང་ཡོན་ཏན་ལྷན་དུ་བསླབས་པའི་དོལ་བུ་ཤེས་རབ་རྒྱལ་མཚན་ཡང་
དགུང་ལོ་ཉི་ཤུ་རྩ་བགྲངས་བཞེས་པ་ཞིག་ནས་མངའ་རིས་བྱོན་པ་དང་དུས་
མཉམ་པས་རྣམ་རྒྱལ་ཁང་དུ་ལྷན་ཅིག་བཞུགས་ནས་བསླབ་སྦྱངས་གནང་། དེ་
དུས་དོལ་བུ་པས་བསྟན་པ་སྤྱིའི་ཆོས་སྐད་མང་པོའི་གོ་བ་སྐྱེ། རེས་མཚན་ཡལ་
མངའ་རིས་ན་ཡུལ་ཡ་མཚན་ཆེ་བ་བྱེ་མའི་ལ་ལ་ཆུའི་མ་ཚས་ན་ཨ་ཝ་དྷུ་ཏི་འོད་
ཟེར་དཔལ་དུ་སྐྱེ་བ་གཟུང་བའི་ཡལ་འདབ་ཏེ་རབ་ཏུ་བྱེད་པ་དྲུག་པའོ།། །། །



516
༄༅ ། ། ཞང་འབྲུག་སྒྲ་རྒྱལ་མཚན་གྱི་
རྟོགས་པ་བརྗོད་པའི་ཡལ་འདབ།
༄༅། ། གང་ཡང་ལྷག་པའི་ལྷའི་རྣལ་འབྱོར་ཅན་གྱི་གསང་སྔགས་བཟླས་པའི་
མཐུ་གྲུབ་པ་ནི་རྣམ་པ་ཐམས་ཅད་པའི་རྫུ་འཕྲུལ་ལ་ཐོགས་པ་མེད་པའི་མཐུ་
སྟོབས་ཅན་ནོ་ཞེས་ལྷ་དང་སྔགས་ལ་སེམས་རབ་ཏུ་དད་པར་བྱའོ། ། དེའང་
འདི་ལྟར་ཐོས་ཏེ། ལྷོའི་ཆ་འབྲིང་མཚམས་ཀྱི་གནས་དག་ཏུ་ཞང་གི་རིགས་ལ་
དངོས་གྲུབ་བརྙེས་པའི་སྐྱེས་བུ་ཞང་སྐྱེ་ཚ་འོད་ཆེན། ཞང་དབུ་དཀར་བ།
ཞང་ལོ་མྱ་ངན་མེད་པའི་དཔལ་རྣམས་བྱོན་པའི་བརྒྱུན་ལམ་ཉིད་ལ། ཡབ་
ཞང་གི་སྔགས་འཆང་རཏྣའི་མིང་ཅན་དང་། ཡུམ་སྲས་སྐྱིད་སྨན་ཅེས་པའི་
ལྷུམས་སུ་རྒྱ་གར་གྱི་གྲུབ་ཐོབ་ནག་པོ་སྤྱོད་པ་བསམ་བཞིན་སྐྱེ་བ་བཞེས་པ་སྟེ་
ཡུམ་གྱི་རྣལ་ལམ་དུ་རྒྱ་གར་གྱི་རྣལ་འབྱོར་པ་རུས་པའི་རྒྱན་ཅན་ཞིག་སྐུའི་རུམ་
དུ་ཞུགས་པའི་ནུབ་མན་ནས་སྲིད་དང་ལྡན་པར་གྱུར་ཏེ། ཡབ་ལ་རྒྱུ་མཚན་
བསྙད་པས་ངའི་རྨི་ལམ་དུ་ཡང་ཁང་པ་འོད་ཀྱིས་གང་བ་དང་། ནམ་མཁའ་
ནས་རྡོ་རྗེ་རྩེ་ལྔ་པ་ནས་འབྲུ་ཙམ་གྱི་ཆར་ཁང་སྟེངས་སུ་འབབ་པའི་དགེ་བལྟས་
བྱུང་པས་གཅེས་པར་སྐྱོངས་ཞེས་བཀའི་བསྒོ་བ་ཡང་མཛད་ཅེས་གྲག་གོ །



ཞང་འབྲུག་སྒྲ་རྒྱལ་མཚན་གྱི་རྟོགས་བརྗོད།
517 །
འཆར་ཀའི་སྣང་བས་མུན་སེལ་ལྟར། ། ཡབ་ཡུམ་བག་ཆགས་ སེལ་བྱེད་
པའི། ། བྱིན་རླབས་འོད་ཀྱི་ཟེར་མ་ནི། ། སྐལ་བ་ལྡན་ལ་རྗེས་སུ་བསྟན། །
དེར་ཟླ་བའི་གྲངས་རྫོགས་མཐར་སྐུ་བལྟམས་པ་དང་དུས་མཚུངས་པར། ནམ་
མཁའ་ལས་གློ་བུར་བ་ཉིད་དུ་གློག་དང་འོད་དང་འབྲུག་སྒྲ་དྲག་པོའི་རྒྱུན་སྒྲོག་
བཞིན་དུ་ཡུམ་ལས་སྐུ་བལྟམས་ན། རང་གི་ཡབ་གསང་སྔགས་འཛིན་པ་ཉིད་
ཀྱིས་མཚན་འབྲུག་སྒྲ་རྒྱལ་མཚན་ཅེས་གསོལ་ཏེ། ཕྱི་ནང་རྟེན་འབྱུང་མཚུངས་
ལྡན་པས། ། འབྱུང་པའི་སྒྲ་དབྱངས་མཐོན་པའི་རྔ། ། རྒྱ་ཆེར་སྒྲོག་ཅིང་
བལྟམས་ཙམ་གྱིས། ། བདུད་སྡེ་མ་ལུས་ཟིམ་མནན་གྱུར། ། དེ་གོང་ས་ཕྱོགས་
དེ་དག་ཏུ་མོན་འདྲེར་མིང་བཞག་པའི་ཟར་གྱི་ཚོང་འདུས་ནས་མི་ཕལ་ལ་ཁོག་
ཏུ་ཞུགས་ཏེ་སྨྲ་བརྗོད་སྒོ་དུ་མས་ཡིད་བསྐྲག་པ་བསྐྱེད་པའི་གདོན་གྱི་ཆོ་འཕྲུལ་
མི་ཟད་པ་ཡང་འཁྲུངས་པའི་དུས་ནས་དེང་སང་གི་བར་དུ་སྒྲ་ཙམ་ཡང་མི་
གྲགས་པའི་བྱིན་རླབས་ཀྱི་ཟིལ་ཆེན་པོ་ཡང་རྩོལ་བར་མཛད་དོ། ། དེར་ཡབ་
ཉིད་ཀྱིས་རང་གི་རྟེན་ཅིང་སྒྲུབ་པའི་ལྷ་དཔལ་གཤིན་རྗེའི་གཤེད་དུས་སྒྲ་ནག་
པོའི་དཀྱིལ་འཁོར་དུ་དབང་ཡང་དང་ཡང་དུ་བསྐུར་ཞིང་། གདམས་པའི་སྒོ་
བསྐྱེད་རྫོགས་ཀྱི་རྣལ་འབྱོར་སྒྲ་ནག་གི་ཞིང་ཁམས་བཀོད་པ་ལ་འཇུག་པ་བཅས་
པའི་མན་ངག་གི་གསང་བ་ཆེན་པོ་དག་ཀྱང་རྗེས་སུ་སྟོན་པར་མཛད་ཅིང་།
གཞོན་ནུར་གྱུར་པ་དེས་ཀྱང་དངོས་གྲུབ་ཀྱི་གནས་ལ་ཐུགས་གཞོལ་བའི་ཚུལ་
གྱིས་ཡི་དམ་གྱི་བཟླས་པ་ཧཱི ཟི་དུང་གི་གྲངས་ཙམ་ཤིན་ཏུ་དབེན་པའི་བསམ་
གཏན་ཁང་བུར་འཇུར་བ་མཛད་པ་ཉིད་ཀྱིས་ལོ་མང་དུ་འདས་པ་ན། ཡབ་
ཡུམ་གྱིས་བསྩལ་བའི་བཟའ་བ་དང་བཏུང་བ་དག་ཅིག་གི་ཁྱི་དང་ངན་ལོང་དུ་



518 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མའི་བསེས་སུ་སྦྱར་ཏེ་ལོངས་སྤྱོད་པར་མ་མཛད་པས། ཡབ་ཡུམ་ཧ་ལས་པའི་
ཚུལ་གྱིས་སྒྲུབ་ཁང་གི་ཕྱི་ནས་སྐས་ཀྱི་གདང་བུ་བཙུགས་ནས་གཟིགས་པར་
མཛད་བསོས། གཞོན་ནུ་དེ་ཉིད་བཅོམ་ལྡན་འདས་དུས་དགྲའི་སྐུ་ཞལ་གསུམ་
ཕྱག་དྲུག་པ་ཡུམ་ཅན་གྱི་ལྷ་དཀྱིལ་འཁོར་བདག་པོའི་རྣམ་ཆ་ཉིད་དུ་ལམ་གྱིས་
བཞུགས་པར་གྱུར་ཏོ། ། དེར་ཡབ་ཡུམ་གྱི་ཕྱག་གིས་ཞེ་སའི་བཀུར་བསྟི་མཛད་
པ་ན། སླར་ལྷའི་ཏིང་ངེ་འཛིན་དེ་ལས་བཞེངས་ཏེ། རང་གི་སྐུ་གཞོན་ནུ་ལང་
ཚོ་ཡོངས་སུ་རྒྱས་པའི་རྣམ་པ་ཅན་གྱི་ཚུལ་དུ་བཞུགས་ཏེ། གང་སྐུ་བསྐྱེད་པའི་
ཡབ་དང་ཡུམ་དག་གི་ཐུགས་ཡོངས་སུ་གང་བའི་བཀའི་ངེས་གནས་ཡང་དག་པ་
སྩོལ་བར་མཛད་པ་ཡང་ཁོ་བོས་ལྷའི་ཏིང་ངེ་འཛིན་ལས་མ་གཡོས་པར་བཟླས་
པའི་རྣལ་འབྱོར་ལ་བདག་གིར་བགྱིས་པས་བཅོམ་ལྡན་འདས་མ་དམག་ཟོར་
རྒྱལ་མོའི་མཚན་འཆང་བའི་ལྷ་མོ་བརྩེ་བའི་དབང་ཕྱུག་མ་འདིས། བྱང་ཤར་
མུལ་ལེའི་སྡིངས་ནས་བདུད་རྩི་ ས་ཞག་གི་བཟའ་བ། སྡིག་མེད་རྙེད་པའི་
བཀུར་བསྟི་ཁོ་ནས་ལུས་སེམས་བདེ་བར་བསྐྱངས་པ་ཡིན་ཞེས་གསལ་བར་
གསུང་སྐད་དོ། ། གང་ཡང་ལྷ་ཡི་སྙེམས་པ་ཅན། ། གང་ལ་ལྷ་དང་བསྲུང་
མས་བསྐྱངས། ། གང་དུ་སྲིད་ཞུར་མཛད་པ་ན། ། གང་དག་ཇི་ལྟར་སེམས་པ་
བཀོད། ། དེར་ཡབ་དང་ཡུམ་བསྐྱེད་བྱེད་མ་དེ་ལ་ཐུགས་རབ་ཏུ་བརྩེ་བས་ཡབ་
ཡུམ་གྱི་ངོར། སྐྱིད་པ་འཛོམ་ཞེས་པའི་ཇོ་མོ་ཞིག་ཀྱང་ཁབ་ཏུ་བཞེས་ཏེ་ཁྱིམ་
པའི་ཚུལ་གྱིས་གསང་སྔགས་ཀྱི་ལམ་ལ་རྗེས་སུ་ནན་ཏན་མཛད་དོ། ། དེ་སྐབས་
ཞིག་ཏུ་ཟར་བྱང་ཕུག་གི་ཇོ་བོ་ལ་སྐོར་བ་མཛད་པར་དགོངས་ནས་བྱོན་ཞིང་།
ཇོ་བོ་ལ་ཕྱག་དང་སྐོར་བ་ཉིན་མཚན་གཡེལ་བ་མེད་པར་གནང་བའི་སྐབས་སྲོད་



འབྲུག་སྒྲ་རྒྱལ་མཚན་གྱི་རྟོགས་བརྗོད།
519
ཀྱི་ཆ་ལ་ལྷ་མོ་བྱོན་ནས་ཁྱོད་ལྷག་པའི་ལྷའི་ང་རྒྱལ་ལ་གནས་པར་གྱིས་ཞེས་
བསྐུལ་བའི་མོད་ལ། ཇོ་བོ་ལྷོ་བཙན་གྱིས་ལྷོ་ཁ་བཞིའི་འདྲེ་དམག་བསྡུས་ནས་
ལྷ་ཁང་ཁེངས་པ་ཙམ་ནས་བར་དུ་གཅོད་པ་ལ་འོངས་པས། བླ་མ་ཉིད་བཅོམ་
ལྡན་འདས་དུས་དགྲ་ནག་པོའི་སྐུར་གསལ་ལེ་བཞུགས་པའི་གཟི་མ་བཟོད་པར་
ཆོ་འཕྲུལ་གང་ཡང་མ་བསྟན་པར་སྲོག་གི་སྙིང་པོ་ལྡོངས་གསོལ་དུ་ཕུལ་ཏེ་སོང་
སྐད་དོ། ། དེར་ཇོ་བོའི་སྐུ་ལ་བདག་གིས་ཇི་ལྟར་བགྱིས་ན་སེམསཅན་གྱི་དོན་
དུ་འགྱུར་ཞེས་གསོལ་བ་བཏབ་པས་ལུང་བསྟན་པ་ནི། ད་ལྟ་འདི་ནས་ལྷོའི་
ཕྱོགས་ཀྱི་ཆ། ཟར་ཞེས་པའི་ཚོང་འདུས་ན་སྤུ་མི་ཟེར་བའི་སོན་འདྲེ་མིའི་ལུས་
ལ་དངོས་སུ་ཞུགས་ནས་མདངས་དང་སྲོག་མ་ལུས་པ་འཕྲོག་ཅིང་། ཐ་ན་ཤི་
བའི་རོའི་ཡང་ནང་དུ་ཞུགས་ནས། ནང་རོལ་མ་ལུས་པ་ཟ་བ་དག་ཡོད་ཀྱི། དེ་
ལ་ཁྱོད་རིགས་སྔགས་གྲུབ་པའི་མཐུ་དང་ལྡན་པས་ཚར་བཅད་ན་སེམས་ཅན་
མང་པོ་ལ་ཕན་པའི་རྒྱུར་འགྱུར་ཞེས་ལུང་བསྟན་པ་ལྟར། ཟར་དུ་བྱོན་པས་
གནས་དོན་ཇི་ལྟར་བར་དགོངས་ཏེ། ལམ་བཙུན་མགྲོན་པོའི་ཆས་ཀྱིས་བྱོན་
ནས། གནས་ཁང་དམན་པ་གཅིག་ཏུ་གནས་གཡར་སྟེ་བཞུགས་པས། ཤིང་ལོ་
ཞིག་རླུང་གི་ཁྱེར་ནས་སྐུ་པང་དུ་ལྷུངས་པ་ལ་ཡི་དམ་གྱི་ང་རྒྱལ་གཟུང་སྟེ་ཕྱག་
ཁབ་ཀྱིས་ཚགས་མ་ལྟ་བཙགས་པས། སང་རང་གི་གནས་ཚང་པའི་བུད་མེད་
དེའི་གདོང་ཐམས་ཅད་ཁྲག་ཐོར་གྱིས་གང་བར་བྱས་ནས་ལྟོ་སྟེར་དུ་བྱུང་བ་ལ་
བཀའ་སྩལ་ཏེ། ཁྱེད་མིའི་གཟུགས་ཙམ་འཛིན་པའི་མི་མ་ཡིན་དུ་འདུག་པ།
བདེན་པར་མི་སྨྲ་ན་ང་གསང་སྔགས་གྲུབ་པའི་སྐྱེས་བུ་ཡིན་པས་རྗེས་ཙམ་ཡང་
མེད་པར་བྱེད་པས་ཚུལ་རྣམས་སྨྱོས་གསུང་པས། དེ་ལུས་འདར་བཞིན་དུ་ངེད་



520
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡུལ་འདི་ན་ཡོད་པའི་ཕྲ་མེན་མ་རྣམས་ཀྱི་གཙོ་མོ་དེ་ནི་ཚོང་འདུས་ཀྱི་དབུས་ཀྱི་
ཁང་པ་མ་གི་ན་ཡོད། དེ་ནི་ཁྱེད་ཀྱིས་མི་ཐུལ། དེ་ཐུལ་ན་ངེད་དམངས་མ་
ལུས་པ་སྐད་ཅིག་ལ་འཇོམས་པར་འདུག་ཟེར། འོ་ན་དེ་རྣམ་པ་ཇི་ལྟར་ཡོད།
དེས་ཆོ་འཕྲུལ་ཇི་ལྟར་སྟོན་དྲིས་པས། རྣམ་པ་བུད་མེད་བཞིན་བཟང་མཐོང་
ཙམ་ན་ཡིད་འཕྲོག་པ། དཔྲལ་བར་སྨེ་བ་ནག་པོ་དང་དམར་པོ་སྤུ་ཅན་
བརྩེགས་པ་ཞིག་ཡོད། མོ་མཐོང་བའི་སྐྱེས་བུ་སུ་ཡང་ཡིད་མ་ཤོར་བ་མེད་ཅིང།
མཐོང་ནས་ཆགས་པ་རྣམས་ལ། གཏམ་འདྲེས་ན་ཟླ་བ། ལུས་འདྲེས་ན་ཞག་
གཅིག་ལ་སྲོག་ལེན་པར་བྱེད་ཅིང་། བོད་མི་ཚོང་འདུས་འདིར་འོངས་པ་ཕལ་
གྱི་ཚ་སྲོག་སྲོབ་མོས་བསྡུད་པ་ལགས་ཞུས་སྐད་དོ། ། ཨ་ཡེ་སྲིན་པོ་མི་ཤ་ཟ་
ལ། ། མཁའ་འགྲོར་འཁྲུལ་པའི་ཅོལ་ཆུང་དག ། རང་གི་སྲོག་ལ་མི་ལྟ་
བ། ། མར་མེར་མཆོངས་བའི་ཕྱེ་ལེབ་ཉིད། ། དེར་དེ་འདུལ་བར་དགོངས་
ཏེ་དེ་ཉིད་གནས་པའི་སྒོ་དྲུང་དུ་བསོད་སྙོམས་སློང་བའི་ཟོལ་གྱིས་བྱོན་པས།
བུད་མེད་དེ་ནི་ཇི་སྐད་བཤད་པའི་རྣམ་ཆ་འཛིན་ པ་ ཉིད་ དུ་ གནས་ པས།
མཐོང་མ་ཐག་ཝ་སྐྱེས་ཀྱིས་སེང་གེ་མཐོང་བ་ལྟར་ཞུམ་པར་གྱུར་པའི་གནས་
འཛིན་ཏོ། ། དེར་ལྷའི་ང་རྒྱལ་བརྟན་པོ་ཅན་གྱིས་ཡོངས་སུ་གཟིར་བཞིན་དུ་
རང་བདེ་གནས་སུ་བྱོན་པས། སྔར་གྱི་བྱན་མོ་དེ་ན་རེ། ད་ངེད་ཀྱི་གཙོ་མོར་
གྱུར་པ་དེ་ནི་ཁྱེད་མཐོང་མ་ཐག་ཁྲག་ཏུ་འཁྲུ་བའི་ནད་ཀྱིས་ཟིན་ཏེ་གུམ་པ་ལ་
ཕྱོགས་པར་སྣང་མོད་ཀྱིས་དེ་ཤི་མ་ཐག་སླར་རང་གི་རོ་ལ་ཐོགས་པ་མེད་པར་
ཞུགས་ནས་ཡུལ་འདིའི་མི་མ་ལུས་པ་དངོས་སུ་ཟ་བར་བྱེད་ན། ད་ནི་ཁྱོད་ཉིད་
ཀྱིས་གནས་གང་ཡོད་པ་དག་གི་དྲག་ཤུལ་བསྐྱེད་པའི་དུས་ལ་བབ་ཅེས་སྨྲ་བའི་



ཞང་འབྲུག་སྒྲ་རྒྱལ་མཚན་གྱི་རྟོགས་བརྗོད། 521
སྐད་ཅིག་ལ། སྔར་གྱི་བུད་མེད་དེ་ཤི་མ་ཐག་རང་གི་ལུས་དེ་ཉིད་ལ་ཞུགས་ནས།
རོ་ལངས་བསྲུན་པའི་ཆ་བྱད་ཀྱིས་ཐོག་མ་ཉིད་དུ་ཞང་འབྲུག་སྒྲ་གང་ན་བཞུགས་
པའི་ཁྱིམ་དེར་ཟང་ཐལ་འོངས་པ་ལ། དུས་དགྲའི་སྐུའི་སྙེམས་པ་འཛིན་པའི་
ཕྱག་གཡས་པའི་མཛུབ་མོ་དང་དགུང་མོ་བསྒྲེང་བ་རལ་གྲིའི་ཕྱག་རྒྱ་བསྟུན་
བཞིན་ཧི ཋིའི་སྔགས་བརྗོད་པའི་སྐད་ཅིག་ཉིད་ལ་རྣམ་པར་ཤེས་པའི་ཡུལ་
སྤངས་ཏེ། དབུགས་འགྱུ་དང་བྲལ་མ་ཐག་ལྤགས་པ་དང་ཤ་ཤས་ཤ་ཁྲག་གིས་
གདུག་སྦྱིན་སྲེགས་བྲེགས་སྟོབས་སུ་སྦྱར་བས་ཕྲ་མེན་མ་མ་ལུས་པ་དུས་དེ་ཉིད་
དུ་ཐུལ་ཏེ་སེམས་ཅན་ཐམས་ཅད་བདེ་བའི་གནས་ལ་བཀོད་དོ། ། མི་བཟོད་པ་
ཡི་མཐུ་སྒྲུབ་པས། ། གདུག་པའི་སྤྲུལ་ལ་རྩི་སྨན་བཞིན། ། ཡི་དམ་ལྷ་ཡི་ཏིང་
འཛིན་གྱིས། ། བདུད་དཔུང་བཅོམ་པ་འདི་རེ་མཚར། ། དེའི་པགས་པ་ནི་
མཁར་རྔ་དགོན་པའི་ལྷ་མོའི་སྐུའི་སྟེངས་ན་བླ་བྲེ་བྱས་ཡོད་སྐད། སླར་རང་གི་
ཡུལ་དུ་བྱོན་ཏེ་རྫུ་འཕྲུལ་གྱིས་འགྲོ་བ་འདྲེན་པར་དགོངས་ནས། ཇོ་མོ་ལ་ངས་
བྱེ་མའི་གཞུང་དུ་འདྲེན་པ་ལ་མི་བརྒྱ་ཙམ་ཁྲིད་ནས་འགྲོ་ཡི། ཁྱེད་རང་ཆང་རྫ་
གཅིག་པུ་འདི་ཁ་མ་འབྱེད་པར་ནམ་དགོས་ཚོགས་ལ་སྐོམ་པ་སྐྱོལ་ཞེས་བཀར་
བཏགས་ནས་བྱོན་ཏོ། ། བྱེ་མ་རྣམས་ཆུ་ཡུར་དུ་འདྲེན་པ་བཞིན་མཛད་བྱོན་
པས། ཇོ་མོས་ཆང་ཅི་བཙགས་ཀྱང་མ་ཟད་པར་ཆང་རྫའི་ཁ་ཕྱེ་བས་སྤྲུལ་
དཀར་ཁྲ་གཉའ་ཤིང་ཙམ་ཞིག་ཐོན་སོང་བས་ཞེད་ནས་སྐད་པས་ན་ཁོང་གི་ཏིང་
ངེ་འཛིན་ལ་བར་ཆད་དུ་སོང་ནས་ཆུ་ཡོངས་འཕྲོ་བསྐམ་ཞེས་ཟེར་རོ། ། དེར་
གཞོང་ལྕགས་ གཡག་ གི་ ཕུའི་ སྒྲ་ བསྒྱུར་ ཕུག་ ཏུ་ ལོ་ མང་ དུ་ བཞུགས་ ཤིང་།
མཐར་ས་སྐྱའི་བླ་བྲང་བྲོག་ཁར་གདན་ཕབ་ནས་འགྲོ་བའི་དོན་མཛད་དེ་གནས་



522
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེ་ཉིད་དུ་མྱ་ངན་ལས་འདའ་བའི་ཚུལ་ད་ལྟ་མཁའ་རྔ་ན་ཞང་འཁྲུལ་ཞིག་
འབྲུག་སྒྲ་རྒྱལ་མཚན་གྱི་སྐུ་འདྲ་དང་། ལྷ་མོའི་མགོན་ཁང་ཁྱད་པར་ཅན་
བཞུགས་ཤིང་། སྒྲ་སྒྱུར་ཕུག་ཀྱང་མ་ཞང་འཁྲུལ་ཞིག་གི་ཕྱག་དཔེ་རྟེན་རྣམས་
སྔར་ས་སྐྱའི་བླ་བྲང་གྲོག་ཁ་ན་ཡོད་ཟེར་ལ། བདག་གི་ལག་ཏུ་ལོ་པཎ་བརྒྱུད་
པའི་ཐུགས་དམ་གཤིན་རྗེ་དུས་དགྲ་བ་རྒྱ་གར་མ་ཁྱད་པར་ཅན་ཞིག་བྱུང་བ་
སྨོན་གྲོའི་ལི་མ་ལྷ་ཁང་ན་བཞུགས་ཤིང་། ཞང་འཁྲུལ་ཞིག་རང་གི་སྣམ་ཕོད་
གོས་ལྕགས་ནག་རྒྱན་བཞི་མ་ཞིག་འགོགས་ལ་སྟག་རྩེའི་མཆོད་ཁང་ན་བཞུགས་
པ་འདི་ཉིད་དོ། ། འདིར་ནི་ཐོས་པའི་ཆ་ཙམ་ཞིག ། འབད་པས་སྒྲོ་སྐུར་མེད་
པར་བྲིས། ། དེ་ལྟར་བཤད་ལས་ཇི་བཞིན་མ་དམིགས་འདི་ལྟར་ན། །
གཞན་ལ་བློས་གཞལ་སྨྲ་བའི་སེམས་ཤིག ཨེ་མ་གཏམ་དང་རྗེས་ཀྱི་ཆ་
....ཤས་ཙམ་གྱི་ཆ་བཞག་ཚེ། ། ཚེ་རབས་གོང་མའི་སྣང་བས་ཡིད། ། ཡིད་ནི་
རབ་མ་ཆགས་པར། ། ཆགས་མེད་ལྡུམ་བུའི་གནས་མལ་ལྟར། ། མདང་
གནས་དེ་རིང་མ་དམིགས་པའི། ། ཆགས་པ་མེད་ལ་སེམས་པ་འཕྱོ། ། འཁྲུལ་
ཞིག་དར་མ་རྒྱལ་མཚན་དུ་སྐྱེ་བ་གཟུང་བའི་ཡལ་འདབ་ཏེ་རབ་ཏུ་བྱེད་པ་
བདུན་པའོ། ། མདང་གནས་དེ་རིང་མ་དམིགས་པའི། ། ཆགས་པ་མེད་ལ་
སེམས་པ་འཕྱོ། ། ཆགས་མེད་ལྡུམ་བུའི་གནས་ལམ་ལྟར། ། ལྔ་བརྒྱ་ལྔ་བཅུ་ང་
བདུན་བརྒྱ། ། ཨེ་ཡོད་བསལ་པ་གྲགས།། ། །



523
༄༅། ། གཉོས་རྒྱལ་བ་ལྷ་ནང་པའི་རྟོགས་
པ་བརྗོད་པའི་ཡལ་འདབ།
༄༅། ། གང་ཡང་དཀའ་སྤྱད་ཀྱིས་བསྒོམས་པའི་ཡུལ་ཡང་དག་པར་ལྷུར་ལེན་
པནི། རབ་བཀྲམ་གྱི་ཏིང་ངེ་འཛིན་དང་། རྫུ་འཕྲུལ་ལ་ཡང་དབང་འབྱོར་
བའི་གནས་ལ་ལྷུར་ལེན་པའོ་ཞེས་ཆེས་ཕྱིར་དཀའ་བ་དང་ལེན་གྱི་བཟོད་པ་ལ་
སེམས་དཔའི་གོ་ཆ་དང་ལྡན་པར་བྱའོ། ། དེའང་འདི་ལྟར་ཐོས་ཏེ། སློབ་
དཔོན་ཆེན་པོ་ནག་པོ་སྤྱོད་པ་པ་བོད་ཁ་བ་ཅན་གྱི་རྒྱལ་ཁམས་འདིར་གཞན་
དོན་རྒྱ་ཆེན་པོ་མཛད་པར་དགོངས་ཏེ། རིགས་ཁྱད་པར་ཅན་ཁ་རག་གཉོས་
ཀྱི་རྒྱུད་དུ་འཁྲུངས་ཞང་ཚལ་པར་གྲགས་ཏེ། ནམས་རྒོངས་གཏོར་མ་ཐོང་པ་
ནས། སང་ཚ་བ་མ་རན་གྱི་བར་དུ་ཉེ་གནས་དང་ཡང་མི་མཇལ་བར་བཞུགས་
པའི་ཚེ། ནམ་ཅིག་ནམ་ལ་བཞེངས་ཏེ། ཉེ་གནས་སྒོམ་ཤཱཀ་ཅེས་འབོད་དོ་
ནུབ་ཚོགས་འཁོར་རྒྱ་ཆེན་པོ་གཅིག་ཤོམས་ཅིག་གསུང་ངོ༌། ། དེར་ཉེ་གནས་
ཀྱིས་དོ་ནུབ་ནམ་གུང་ལ་ཚོགས་འཁོར་གཏོང་པའི་རྒྱུ་མཚན་ཅི་ལགས་ཞུས་པས།
དོ་ནུབ་ཀྱི་ཐོ་རངས་ཁ། རྒྱ་གར་ཤར་ཕྱོགས་ཀྱི་སློབ་དཔོན་ནག་པོ་སྤྱོད་པ་།
གཉོས་གྲགས་པ་དཔལ་གྱིས་ཡུམ་གྱི་ལྷུམས་སུ་འཇུག་པར་འདུག་པས། ཁོང་ལ་



_524
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྣ་ལེན་བྱེད་པ་ཡིན་གསུང་སྐད་དོ། ། མངོན་པར་ཤེས་པས་མངོན་མཁྱེན་
པ། ། ལག་མཐིལ་སྤུ་ལྟར་རྗེས་དགོངས་ཏེ། ། སྒྲིབ་མེད་ཡེ་ཤེས་གསལ་བའི་
སྤྱན། ། འདི་ན་དཔེ་མཚོན་གྱུར་འདིའོ། ། དེའི་ནུབ་མོ་ཡུམ་ལ་སྔར་མེད་པའི་
རྨི་ལམ་བཟང་པོ་ རྨིས། བདེ་བར་བཙས་ཚེའང་ ཁང་པ་ འོད་ ཀྱིས་ གང་།
འགྲན་ཟླ་མེད་པའི་སྐྱེས་བུ་དེ་འཁྲུངས་ནས། ཡབ་ཡུམ་ལ་སོགས་པའི་སྐྱེ་བོ་
ཐམས་ཅད་དགའ་ཞིང་། དེའི་གཏམ་གླ་གཅིག་ཏུ་གླེང་ངོ༌། ། ཡབ་ཡུམ་གྱིས་
ལེགས་པར་བསྐྱངས་པས་ཤིན་ཏུ་བསྐྱེད་ཆེ་བར་གྱུར་ཏེ་གཟི་བརྗིད་དང་སྟོབས་
སུ་ལྡན་ནོ་མཚན་ལ་གཟི་བརྗིད་དཔལ་དུ་བཏགས་སོ། ། ཡབ་རྒྱུད་སྡེ་ཐམས་
ཅད་ལ་མཁས་པའི་སྟོབས་ཀྱིས། དབུས་གཙང་ཁམས་གསུམ་གྱི་གྲྭ་པ་མང་པོ་
ཚོགས་པའི་ཚེ། གཞོན་ནུ་དེ་པང་དུ་བཞག་ནས་ཆོས་གསུང་ངོ༌། ། དབང་
བསྐུར་བྱེད་པ་ཐམས་ཅད་ཀྱི་སྔོན་ལ་སྲས་དེ་ལ་བསྐུར་ནས། འདི་རང་རྒྱུད་པ་
ཅིག་མ་ཡིན་ཏེ་སྤྲུལ་པ་གཅིག་ཡིན་སྐད། དགེ་བཤེས་པུ་རང་པ་ལ་ཉ་སྟོང་ཚེས་
བརྒྱད་ཀྱི་བསླབ་པ་བླངས་བསྲུངས། ། དགུང་ལོ་དྲུག་པའི་ཚེ་གཤིན་རྗེ་གཤེད་
ལ་བཤད་པ་མཛད་དོ། དགུང་ལོ་བདུན་པའི་ཚེ་དགེ་བཤེས་གཡེར་གཉན་གྱི་
གྲྭ་པར་བྱོན་ནས་ཚད་མ་རྣམ་ངེས་གསན། ཟིན་བྲིས་མཛད་པའི་ཡི་གེ་ཅིག་
འདུག་སྐད། དེའི་ལོ་ལ་བླ་མ་ཞང་གི་ཡབ་སྲས་གུང་ཐང་དུ་སྤྱན་དྲངས་བསུ་བ་
རྒྱ་ཆེན་པོ་མཛད། ཁྲི་མཐོ་དམན་ཡོད་པ་གཉིས་བརྩིགས། གདན་མང་ལ་
བཟང་བ་གཏིངས་ནས། ཁྲི་མཐོ་བ་དེའི་སྟེང་དུ་བྱིས་པ་ལོ་བདུན་པ་དེ་ཉིད་
བཞག་ནས། ཞང་གིས་དགེ་བཤེས་བའི་བཤེས་གཉེན་པའི་གོང་དུ་སྲས་ཆུང་ངུ་
ཞིག་བཞག་པ་འདི་ལ་ཁྱེད་ཀོ་ལོང་མ་མཛད་ཅིག ཁྱེད་ཀྱི་སྲས་འདི་རིང་རྒྱུད་



གཉོས་རྒྱལ་བ་ལྷ་ནང་པའི་རྟོགས་བརྗོད།
525
པ་མ་ཡིན། ཡོད་པའི་སར་ཚངས་ཀྱིས་འཛུལ་བས། ཁོ་ན་རེ་སློབ་དཔོན་ཇོ་
སྲས། ཆོས་རྗེ་འབྲི་ཁུང་པ་བྱ་བ་སངས་རྒྱས་འཇིག་རྟེན་དུ་བྱོན་པ་ཡིན། ཁོང་
གི་ཞལ་ཅིག་བལྟས་ན་མི་འཐད་དམ་ཟེར་རོ། དེར་སྐུ་ལུས་ཀྱི་བ་སྤུ་གཡོ་ཞིང་
སྤྱན་ཆབ་འཁྲུགས་པར་གྱུར་ཏེ། མཇལ་དུ་ ཕྱིན་པས། ཆོས་རྗེ་ཆིབས་ལ་
ཆིབས་ནས་བྱོན་པ་དང་ཏུག་གིས་མཇལ་ལོ། དེར་སངས་རྒྱས་དངོས་ཀྱི་འདུ་
ཤེས་སྐྱེས་ནས། ད་རྒྱ་གར་དུ་ལོ་ཙཱ་སློབ་ཏུ་འགྲོ་དགོས་སྙམ་པའི་འདུ་ཤེས་དེར་
ཞི། ཕྱག་ཕྱིར་འབྲེང་ཞིང་རབ་ཏུ་བྱུང་བར་ཞུས་པས། འདི་མཁན་སློབ་ལྡང་
བའང་དེ་ལྟ་ངའི་རྩ་ན་མི་འདུག ། ཐག་མ་ལྷ་ཁང་དུ་བཞུད་ལ་དགེ་བཤེས་
རྡོར་གཞོན་ལ་རབ་ཏུ་བྱུང་ལ་བྱོན་གསུང་། སྐྱི་སྨད་ན་མར་བྱོན། ན་བཟའ་ལ་
སོགས་པ་གྲབས་བྱས་ནས། དགེ་བཤེས་རྡོར་གཞོན་ལ་མཁན་པོ། སྦལ་ཏི་ཇོ་
སྲས་ལ་སློབ་དཔོན་ཞུས། དགེ་བཤེས་གཉིས་ལ་གསང་སྡེ་སྟོན་པ་དང་གྲིབ་
ཚོད་འཛིན་པ་ཞུས། དགེ་སློང་ཁྲིམས་གཙང་ངོ་ཤེས་པ་བཅུ་ལ་དད་དགེ་ཞུས་
ནས་བསྙེན་རྫོགས་མཛད་དོ། ། འདུལ་བའི་ལག་ལེན་ཚོ་སླབས། འབྲི་ཁུང་དུ་
བྱོན་ནས། འབུལ་བ་རྣམ་གཞག་མང་དུ་མཛད། མཎྜལ་དང་ཡི་གེ་བརྒྱ་པ་
མཐར་ཕྱིན་ལྔ་ལྡན་གྱི་ཁྲིད་ཕོག་ནས་ཚར་བའི་རྗེས་ལ་ལྔ་ལྡན་གྱི་ངོ་སྤྲོད་མཛད་
པས་ཆོས་ཉིད་ཀྱི་ངོ་བོ་མཉམ་རྗེས་མེད་པ་སྤྲོས་བྲལ་མཐར་ཐུག་རྟོགས་སོ། །
ཆོས་རྗེའི་ཞལ་ནས། ད་ཐབས་ལམ་གྱི་ཁྲིད་མི་ཞུའམ་གསུངས་པས། རིན་པོ་
ཚེའི་དགོངས་པ་དུས་གསུམ་གྱི་སངས་རྒྱས་ཐམས་ཅད་ཀྱི་ཐུགས་ཀྱི་དགོངས་པ་
ཆོས་ཉིད་དོན་དམ་པའི་བདེན་པ་རང་གི་རིག་པ་མཐའ་དག་དང་བྲལ་བར་
རྟོགས། དེ་ལ་མཉམ་རྗེས་མེད་པར་རྒྱུན་ཆད་མེད་པས། དེ་ལས་གཞན་པའི་



526
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལམ་བགྲོད་རྒྱུ་ཅང་ཡོད་དམ་ཞུས། སྐྱིད་ཆོས་དང་མཛེས་ཆོས་དང་ཚོགས་ཆུང་
དུ་ས་བྱང་ཆུབ་ཐོབ་པ་ནི་མ་ཡིན་ནོ། ། སྐལ་པ་དཔག་ཏུ་མེད་པའི་སྒོ་ནས་སྡུག་
བསྔལ་འདིའི་རྒྱུས་ཁོ་བོ་ཆེ་བ་ལགས་འདིར་ཚོགས་པ་ཐམས་ཅད་སྐྱེས་བུ་འདི་ལྟ་
བུ་ལ། བུ་ཚའི་འདུ་ཤེས་སྤངས་ཏེ་མོས་གུས་བྱས་ན་འཁོར་བ་མཐའ་ཅན་དུ་
འགྲོལ་བ་ཡིན་གསུང་སྟེ། ཁོང་རང་གིས་ཀྱང་གུས་པ་ཆེན་པོ་མཛད་པས། དེ་
ཕན་ཆད་ནས་ཡབ་ཀྱང་སྲས་ཀྱི་རྟོག་པ་མི་མཛད་དོ། ། འདི་ལྟར་ཡ་མཚན་
རྨད་བྱུང་ནི། ། འདི་ཉིད་འདི་ཡི་ཆོས་ཉིད་དེ། ། འདི་ལས་གཞན་དུ་འདི་དེ་
བཞིན། ། དགེ་བའི་བཤེས་ཀྱིས་བསྔགས་པར་མཛད། ། དེ་ནས་ཅུང་ཟད་
ཆེར་སོང་པའི་ཚེ། ལོ་ཙྪའི་རིགས་ཡིན་བསླབ་དགོས་སྙམ་ནས། འཕྲལ་སྐད་
བི་ས་ཏ་བསླབས་སོ། རྒྱ་གར་གྱི་ཚད་པས་མི་ཚུགས་པར་བྱ་བའི་དོན་དུ། ཡབ་
ཀྱི་སློབ་མ་རོག་ཀ་རོ་གསུམ་བྱ་བ་ལ། དམར་ཞབས་ཞུས། དེར་ཚད་པས་མི་
ཚུགས་པའི་གདེངས་ཐོབ། རྒྱ་གར་དུ་གཤེགས་པར་ལན་གཉིས་ཆས་པས།
ཡབ་ཀྱིས་མ་གནང་། དེར་ཡབ་ལ་ཆོས་མང་དུ་གསན། ཡབ་དེས་རྩད་པོ་མང་
བསྐུར་བྱ་བའི་སྲས་མོ་ལྷ་ཅིག་བདེ་མཆོག བྱས་པ་ཡོད་ཚུལ་སོགས་མང་དུ་
བཤད་པས་མངའ་རིས་ཀྱི་ཡུལ་ལ་བག་ཆགས་ཆེས་ཆེ་བ་བྱུང་ཞིང་། སྐྱེ་བ་
ཐམས་ཅད་དུ་ཕན་ཚུན་རྗེས་སུ་བརྩེ་བའི་ཕན་པ་རྒྱ་ཆེ་བའི་སྨོན་ལམ་ཡང་ཡང་
སྙིང་ནས་བཏབ་བོ། ། དེར་སྐྱི་སྟོན་པའི་དྲུང་དུ་མདོ་སྔགས་ཀྱི་གཞུང་ལུགས་རྒྱ་
མཚོ་ལ་ཐོས་བསམ་ཡང་དག་པ་མཛད་པས་མི་ཤེས་པའི་མུན་པ་མ་ལུས་པ་དྲུང་
ཕྱུངས་ཏེ་ཐོས་པའི་སྒྲོ་འདོགས་ལེགས་པར་ཆོད་པར་གྱུར་ནས། དགུང་ལོ་ཉེར་
གསུམ་པ་ལ་བཀའ་གདམས་ཀྱི་གདན་ས་གཡའ་ལུང་དགོན་གསར་དུ་མཁན་པོ་



གཉོས་རྒྱལ་བ་ལྷ་ནང་པའི་རྟོགས་བརྗོད།
527
རིན་ཆེན་གསལ་བ་ཞེས་བྱ་བ་དང་། ལས་སློབ་འགྲོ་མགོན་ཐུགས་རྗེའི་འོད་
ཅེས་གྲགས་པ་དང་། གསང་སྟོན་དགེ་བའི་བཤེས་གཉེན་ཤེས་རབ་དཔལ་ཅེས་
པས་མཛད། དད་དགེ་ཕུན་སུམ་ཚོགས་པའི་དབུས་སུ་བསྙེན་པར་རྫོགས་
སོ། ། སླར་སྐུ་ཞང་སངས་རྒྱས་དཔལ་བ་ཉིད་ལའང་བཀའ་ཆོས་དཔག་མེད་ཀྱི་
སྒྲོ་མདོག་བཅད་ནས། ཐུགས་དམ་གྱི་ལྷ་དཔལ་འཁོར་ལོ་ཆེན་པོ་ལ་བསྒྲུབ་པ་
རྩེ་གཅིག་ཏུ་མཛད་པའི་དགོངས་པས་དབེན་གནས་ཞིག་གི་ཐུགས་མདུན་ཤར་
བ་ན་ཕྱུག་པོ་འཇམ་ལ་བས། གུང་གོང་དཀར་ལ་ཕུག་ཆེན་དུ་གདན་དྲངས་ཏེ་
བྱོན། དབེན་གནས་སྐྱ་ཆུང་ཕུག་འཇགས་ཁྲ་བྲག་དམར་གྱུ་ཚེ་རྣམས་ཞིང་དང་
བཅས་པ་ཕུལ། ལྷག་པར་དཀར་ལྷ་ཕུག་ཆེན་དུ་བསྒྲུབ་པ་ལོ་བདུན་མཛད་
པའི་རིང་གི་ཞབས་ཏོག་ཀྱང་ངོ་མཚར་རྨད་བྱུང་བསྒྲུབས་ཅེས་གླེང་ངོ༌། ། དེའི་
རིང་རིམ་པ་གཉིས་ཀྱི་རྣལ་འབྱོར་ཡང་ལྷག་པའི་ལྷར་གྱུར་པ་ཕྱག་ན་རྡོ་རྗེ་
འཁོར་ལོ་ཆེན་པོ་ལྷ་བཅོ་བརྒྱད་ཀྱི་བསྐྱེད་རྫོགས་ཀྱི་རྣལ་འབྱོར་ཐུན་བཞིའི་སྒོ་
ནས། རྩ་སྔགས། སྙིང་པོ། ཉེ་བའི་སྙིང་པོ་རྣམས་ལ་ས་ཡ། བྱེ་བ། དུང་གི་
གྲངས་མཐའ་ཕྱིན་པར་ཉེ་བ་ན། སྔོན་རྒྱལ་བ་ལྷ་ནང་པ་ཆེན་པོ་ཉིད་ཀྱིས་
བཞེངས་ཤིང་རབ་ཏུ་གནས་པ་ལེགས་པར་མཛད་པའི་ཏྲཀྵད་ཀྱི་རས་བྲིས།
ཕག་རི་རིན་ཆེན་སྒང་ན་བཞུགས་པ་དེས་ཆོས་སྐྱོང་གི་གཉེར་བདག་གི་དཀོན་
གཉེར་ལ་གསུང་བྱོན་ནས་ལྷ་ནང་པ་རང་གི་སྐྱེ་བ་དངོས་ད་ལྟ་དཀར་ལྷ་ཕུག་
ཆེན་ན་གསང་བའི་བདག་པོའི་སྒྲུབ་པ་ལ་བཞུགས་ཡོད་པ་ཉིད་ཀྱི་སར་སྐྱོལ་
གསུང་བ་བཞིན་ཕྱག་ཏུ་ཕུལ་ལོ། ། སྔ་མ་ཚུལ་བཞིན་བསྒྲུབས་པ་ཡིད། །
བསྲུང་མས་ཕྱི་མའི་དུས་ཀྱི་ཚེ། ། འདབ་ཆགས་མ་ཕྱིར་བུ་འབྲེང་ལྟར། ། ཁྱོད་



528 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དྲུང་བསྙེགས་ནས་བྱོན་པ་མཚེར། ། དེའི་ཕྱོགས་ཐམས་ཅད་དུ་གཉོས་ལྷ་ནང་
པའི་སྐུའི་སྐྱེ་བར་ཡོངས་སུ་གྲགས་ཤིང་བསྒྲུབ་པའི་བཅད་མཚམས་ལ་བར་དུ་
གཅོད་པའི་ཆས་ཀྱང་མ་གོས་པའི་དགོངས་པ་མཐར་ཕྱིན་ནས། སྒྲུབ་ཁང་གི་
སྒོ་འབྱེད་དང་སྒྲུབ་པོའི་ཞལ་སྟོན་ལ་འབྲི་མཚམ་གོ་ཚང་གི་མཁན་པོ་རིན་རྒྱལ་
བ་དང་། ཅོག་རོ་བ་བླ་མ་སྨོན་རྒྱན་དང་། ཕྱུག་པོ་འཇམ་ལ་བ་ལ་སོགས་པའི་
སྐྱེ་བོ་དད་ཅན་བརྒྱ་འཕར་ཙམ་འདུས་པ་ལ་རང་གི་ལྷག་པའི་ལྷ་འཁོར་ལོ་ཆེན་
པོའི་དཀྱིལ་འཁོར་ཞལ་ཕྱེ་ནས་དབང་བཞི་ཡོངས་སུ་རྫོགས་པར་བསྐུར་བས་
སྐལདབང་དང་ལྡན་པ་མང་པོས་དཀྱིལ་འཁོར་གྱི་གཙོ་བོ་དངོས་སུ་མཐོང་ལ།
ཡང་འགའ་ཞིག་གིས་ནི་དཀྱིལ་འཁོར་གྱི་འཁོར་ལོ་ལྷ་བཅོ་བརྒྱད་གསལ་དྭངས་
མངོན་སུམ་དུ་བཞུགས་པར་མཐོང་། གཞན་དག་དེར་འདུས་ཕལ་ཆེར་སྟེང་
གདོན་དྲང་སྲོང་དང་འོག་གདོན་ཀླུ་ནད་ཀྱིས་མི་ཚུགས་པའི་རྡོ་རྗེའི་ལུས་ཅན་དུ་
བྱིན་གྱིས་བརླབས་ནས་དེ་རྣམས་ཀྱི་འབུལ་བའི་དངོས་པོ་ཕུལ་བ་མ་ལུས་པ་དག་
བསྣམས་ནས་སྒྲུབ་སྐྲ་འབུལ་བ་ལ་སྐུ་ཞང་བླ་མའི་སྤྱན་སྔར་བྱོན་པས། བླ་མའི་
གསུང་ནས་སྔར་ནི་དེ་ལྟར་དུ་མ་ཤེས་པས་གནོངས་ཤིང་། ད་ནི་ཁྱེད་གཉོས་
ཆེན་པོའི་སྐུའི་སྐྱེ་བར་སྣང་བས་སླད་ནས་སྐྱབས་སུ་མཆི་བ་ལགས་སོ། ། ཅེས་
ཕྱག་རྩེ་ཡང་གཏོད་པར་མཛད་དོ། ། དེ་ནས་ལོ་འགའི་བར་དུ་གཙུག་དགུ་དང་
སྨན་བླ་དང་ཆོས་སྐྱོང་གི་དབྱངས་རྣམས་ཁུངས་སུ་ཡོད་ལ་འབད་པས་འཚོལ་
བར་མཛད་ཅིང་། མགུར་ཚངས་དབྱངས་ལྟར་སྙན་པའི་དབང་ལས་སུས་སྒྲ་
ཐོས་ཀྱང་ཡིད་འཕྲོག་པར་གྱུར་ཏོ། ། དེ་སྐབས་ཆོས་སྐྱོང་གི་དངོས་སུ་གསུང་
བྱོན་ནས་སྔོ་ཕུག་དང་སྟེང་ཆེན་སོགས་ན་ལག་ལེན་རྣམ་དག་མེད་པས་རང་གི་



529
གཉོས་རྒྱལ་བ་ལྷ་ནང་པའི་རྟོགས་བརྗོད།
སྐུ་ཚེ་སྔོན་མའི་དབོན་དུ་གྱུར་པ་དག་ལ་ལེགས་པར་སྒྲོ་འདོགས་ཆོད་ཅེས་ཡང་
ནས་ཡང་དུ་བསྐུལ་བའི་དབང་ལས། གྱེ་རེ་དཔལ་གྱི་གནས་དགོན་དམ་པར་
ཟང་ཐལ་གྱིས་བྱོན་ནས། མཁས་པ་བསོད་ནམས་རྒྱལ་པོ་དང་། ལྷ་རིན་ཆེན་
དབང་གི་རྒྱལ་པོ་ལས་ལྷ་ས་ནས་བརྒྱུད་པའི་དབང་ལུང་མན་ངག་མ་ལུས་པ་
སྤྱིར་གསན་ཞིང་། ཁྱད་པར་བསྙེན་བཀུར་འབུལ་ནོད་བསམ་གྱིས་མི་ཁྱབ་པས་
ཞབས་ཐོགས་པར་མཛད་ནས་ཆོས་སྐྱོང་གི་སྐོར་ལ་ནན་ཏན་ཆེར་གནང་བས་
གཡུལ་བཟློག་གི་མདོས་ཆེན་ལག་ལེན་ཕྱག་བཞེས་འཁྲུལ་མེད་དུ་ནོས་ནས།
བསྙེལ་བྱང་ཡི་གེར་བཀོད་དེ་དཀར་པོ་མཐོང་སྨོན་དུ་མཚན་བཏགས་ནས་འབྲི་
མཚམས་ཀུན་ཏུ་དར་ཞིང་རྒྱས་པར་མཛད། དེ་སྐབས་ཆོས་སྐྱོང་དངོས་ཀྱིས་
མངོན་སུམ་དུ་ཞལ་བསྟན་ནས་གསེར་སྐུ་ཞིག་བསྒྲུབས་ཤིག ཅེས་ལུང་བསྟན་
ནས་ལྕམ་བྲལ་གཉིས་ཀྱི་སྐུ་འཁྱུད་གང་ཙམ་རེ་བཞེངས་པར་མཛད་དེ། ལྷ་
བཟོ་བས་བླུགས་གཏོང་དུས་འཇའ་ཚོན་སྣ་ལྔ་ཟུག རབ་གནས་མཛད་དུས་
ཆོས་རྗེས་ཕྱག་ནས་གཏོར་བ་དང་མཉམ་དུ་ཐུགས་ཀ་ནས་འཇའ་ཚོན་སྣ་ལྔ་
འཕྲོས་ལྕམ་བྲལ་ལ་ཞུགས། ལྕམ་བྲལ་གྱི་ཐུགས་ཀ་ནས་འཇའ་ཚོན་སྣ་ལྔ་བྱོན་
ཏེ། ཆོས་རྗེའི་ཐུགས་ཀར་ཐིམས་ཤིང་། འཇའ་འོད་ཀྱི་དྲ་བ་ཡུན་རིང་དུ་
འབྲེལ་བ་ཀུན་གྱིས་གསལ་བར་མཐོང་ཞིང་། ངའི་ཆོས་སྐྱོང་འདི་ཉིད་སྐྱེ་བ་སྔ་
མ་ཚུལ་བཞིན་དུ་བརྟེན་པའི་བཀའ་བསྲུང་ཡིན། ད་ནི་ཡི་དམ་དང་ཁྱད་པར་
ཅུང་ཟད་ཀྱང་མེད་ཅེས་དད་མོས་རྒྱ་ཆེན་པོ་མཛད་སྐད་དོ། ། ཚེ་རབས་སྔོན་
ནས་བསྒྲུབས་པའི་མཐུས། ། ཚེ་འདིར་སྐད་ཅིག་མི་འབྲལ་ཞིང་། ། ཚེ་རབས་
ཀུན་དུའང་རྗེས་འབྲང་བར། ། བསྲུང་ཞིང་སྐྱོབ་པར་མཛད་པ་ཉིད། ། དེ་



_530 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལྟར་ཆོས་སྐྱོང་པའི་བསྲུང་མས་མཆོག་དང་ཐུན་མོང་གི་དངོས་གྲུབ་འབད་པ་
མེད་པར་སྩོལ་བར་མཛད་པ་ཉིད་དོ། ། དུས་དེར་སྐུ་ཞང་སངས་རྒྱས་དཔལ་བ་
ཞིང་བརྗེ་བར་དགོངས་ནས་བསྙུང་བའི་ཚུལ་སྟོན་པར་མཛད་པའི་ཚེ་ཡང་
ཞབས་ཏོག་ཏུ་བགྱི་པ་ནི་ཚོགས་དག་ལ་ཉིན་མཚན་དུ་འདུན་པར་གནང་བས་
དགེ་ཚོགས་སྤེལ་ནས་བཀའི་མཐའ་ཡང་དགོན་པ་བྲག་དཀར་འདི་ཆོས་སྐྱོང་
དངོས་སུ་བཞུགས་པའི་གནས་རྟེན་འབྲེལ་གྱི་སྒོ་དུ་མའི་འབྱུང་གནས་ཡིན་པས་
ཁྱེད་ཀྱང་འདི་ཉིད་དུ་ཐུགས་ཕོབ་ལ་བཞུགས་ཤིག་ཅེས་བསྒོ་སྟེ་དགོངས་པ་ཆོས་
དབྱིངས་སུ་བཞག་རྗེས་སྔོ་ཕུག་ནས་བླ་མ་དཀོན་རྒྱལ་བས་གཙོ་མཛད་སྤྱན་
དྲངས་པའི་སྐྱ་སེར་མ་ལུས་པ་ལ་སྦྱིན་གཏོང་རྒྱ་ཆེར་བསྩལ་ཞིང་། སྐུ་གདུང་མེ་
འོད་ཀྱིས་སྤྱངས་པས་དབུའི་ཐོད་པའི་དུམ་བུ་ཞིག་ལ་ཨ་ཡིག་འབུར་དུ་དོད་པ་
ཤིན་ཏུ་གསལ་བ་རིང་བསྲེལ་གྱིས་རྒྱན་པ་དང་ཐུགས་རིལ་པོར་བྱོན་པ་ལ། རྡོ་
རྗེ་འཆང་དང་རྣམ་རྒྱལ་མཆོད་རྟེན་ གསེར་ཟངས་ལས་བསྒྲུབས་པ་ གཉིས་
བཞེངས་པའི་ནང་བཞུགས་ལ་བཞུགས་སུ་གསོལ་ཏེ་ད་ལྟ་ཡང་བྲག་དཀར་
དགོན་པ་ན་བཞུགས་པ་འདིའོ། ། སླང་ཡང་དགོངས་པའི་ཆ་བསྐང་ཕྱིར་སྣར་
ཐང་གི་བཅོམ་ལྡན་རིགས་པའི་རལ་གྲིའི་སྐུ་འདྲའི་སྤྱན་སྔར་མཆོད་པ་རྒྱ་ཆེན་
བཙུགས་ཤིང་། ལོ་རེ་ཅོག་གི་དུས་མཆོད་ལ་ཡང་ཞག་ཉེར་གཅིག་རེ་སྨན་བླའི་
མདོ་མཆོད་དང་། སྐྱེ་བོའི་ཚོགས་ལ་དངོས་པོའི་རྙེད་པས་ཡིད་ཚིམ་པའི་སྦྱིན་
གཏོང་ཡང་འཆག་མེད་དུ་བརྒྱུན་བསྲོང་བར་མཛད། དེ་ཕྱིན་དགོན་པ་དཔལ་
གྱི་བྲག་དཀར་ཉིད་དུ་ཞབས་བརྟན་པར་བཞུགས་ནས། དུས་རྒྱུན་མི་འཆད་
པར་དབྱར་དགུན་དཔྱིད་གསུམ་ལ་དད་ལྡན་དོན་གཉེར་འདུས་པའི་ཚོགས་



གཉོས་རྒྱལ་བ་ལྷ་ནང་པའི་རྟོགས་བརྗོད།
།
531
དག་ལ་སྐྱེས་ཚོམ་རྒྱན་བསླབ་སྤྱོད་རྣམས་ལ་བཀའ་གདམས་གཞུང་དྲུག་ཏུ་
མཚན་གསོལ་བའི་རྒྱ་ཆེར་བཤད་པ་དཔལ་སྣར་ཐང་གི་བཤད་སྲོལ་ཇི་ལྟ་བ་
བཞིན་བསྩོལ་བར་མཛད་ལ། ཡབ་ཆོས་ཡིན་གསུངས་ནས་འཇམ་དབྱངས་
སྔོན་པོ་ནས་བརྒྱུད་དབང་ལུང་མན་ངག་གི་སྒོ་དུ་མ་དང་། ལྷ་པའི་འཇམ་རྡོར་
འཇིགས་བྱེད་སོགས་ཀྱི་དབང་བཤད། དེ་ལས་གཞན་རྒྱ་བོད་ཀྱི་མཁས་གྲུབ་
མང་པོའི་བཞེད་སྲོལ་རྣམ་གྲངས་མང་པོའི་དབང་ཁྲིད་མཐའ་ཡས་པས་གདུལ་
བྱ་སྨིན་གྲོལ་ལ་བཀོད་ཅིང་། མིའི་འགྲོ་བ་ལས་གཞན་པའི་མི་མ་ཡིན་པའི་
སེམས་ཅན་དུ་མའི་ཡང་དོན་མཛད་དོ། ། ཉིན་པར་མིའི་འདུ་བ་ལས་ནུབ་མོ་
མི་མ་ཡིན་འདུ་བ་མང་བའི་མཚན་མ་དཔག་ཏུ་མེད་པ་ཡང་། གསུང་ལས་
གསུང་ཁང་ཡན་ལ་སྲོད་ཕྱིན་མི་རྣམས་མ་ཡོང་ཞེས་ཡང་ཡང་དུ་བཀའ་ནན་དུ་
མཛད་ཅིང་། དེའང་གང་ཟག་དམ་པ་འགའི་ཡེ་ཤེས་གསལ་བའི་གཟིགས་
བཀོད་དང་། ཡང་འགའ་ཞིག་གི་རྨི་ལམ། གཞན་དག་གི་མཐོང་སྣང་ལ་ཆོས་
རྗེ་མཇལ་བ་ཡིན་ཟེར་རེས་འགའ་ནི་མི་དཀར་རྟ་དཀར་རེས་འགའ་ནི་མི་དམར་
རྟ་དམར། རེས་འགའ་མི་ནག་རྟ་ནག་གི་ལུང་པ་གང་བ་དང་། ཡང་འགའ་
ཞིག་གདོང་དང་མགོ་གོས་ཀྱིས་གཡོགས་ནས་མཇལ་འཕྲད་བྱེད་པ་ཡང་མཐོང་
བས། དུས་རེ་ཞིག་གི་ཚེ་ཉེར་གནས་བསོད་དཔལ་གྱིས་དྲུང་དུ་ངུས་ནས་འདི་
འདྲའི་འཆར་སྒོ་འགག་མེད་གདའ་བས་དྲུང་གི་སྐུ་ཚེ་ལ་བར་ཆད་མི་ཆེའམ་
བདག་བློ་མ་བདེ་བ་ཇི་ལྟར་ལགས་ཞུགས་པས། ཁྱོད་བློ་མི་བདེ་བ་མི་འཚལ།
དེ་ལྟར་ཡོངས་པའི་རྣམ་འཕྲུལ་ནི་འཇིག་རྟེན་གྱི་སྡེ་བརྒྱད་མཐུ་བོ་ཆེ་དྲེགས་པ་
ཅན་རྣམས་ངའི་མདུན་དུ་འདུས་ནས་ཆོས་ཉན་པ་ལ་ལྷགས་པ་ཡིན། ང་ཕྱག་



532_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ན་རྡོ་རྗེའི་གཟུངས་སྔགས་གྲུབ་པའི་སྐྱེས་བུ་ཡིན་པས་ཁོང་གིས་བར་གཅོད་ག་ལ་
བྱེད། བཀའ་སྡོད་གསུང་བསྟོད་གྲུབ་པར་སྣང་གསུང་འོ་ན་སེམས་ཅན་འདི་
དང་འདིའི་མགོ་ཅན་མང་དུ་སྣང་བ་དེ་རྣམས་གང་ལགས་ཞུས་པས། དེ་
རྣམས་ཡུལ་འདི་དང་འདིའི་གཞི་བདག་ཡིན་གསུང་། གཞན་ཆོས་ཉན་དུས་
མགོ་གཏུམས་ནས་ཉན་པ་དེ་རྣམས་ཅི་ཡིན་ཞུས་པས། དེ་དག་ཀླུ་གདུག་པ་
ཅན་ཡིན། ཁོང་དག་གི་གདོང་དང་མགོ་ལ་མཐོང་བའི་དུག་ཡོད་པས་རང་རེ་
ལ་གནོད་དོགས་པའི་ཞེ་ཟོན་དུ་འདུག་གསུང་། འོ་ན་བླ་མ་ཕྱག་རྡོར་དངོས་སུ་
བཞུགས་པ་ལགས་པས་ཁོང་རྣམས་ཀྱིས་གནོད་པས་བརྫི་བ་མི་སྲིད་ཙ་ན་ཞུས་
པས། ཅི་ཟེར་སྔོན་ཀླུ་བས་ཀིའི་ཁ་བླངས་ཕོགས་པས་ཕྱག་ན་རྡོ་རྗེའི་སྐུ་ལ་ཤུ་བ་
ཐོར་བྱུང་བར་གཟུངས་བསྡུས་ལས་དངོས་སུ་བཤད། རྒྱལ་པོ་ཆེན་པོ་རྣམ་ཐོས་
སྲས་ས་ བརྒྱད་ ལ་ གནས་ པའི་ བྱང་ཆུབ་ སེམས་ དཔའ་ ཆེན་ པོ་ ཡིན་ ཀྱང་།
འཁོར་གྱི་རྟ་བདག་པི་རྩི་ཀུཎྜ་ལིའི་གདོང་ལ་མཐོང་དུག་ཡོད་པས་དེ་གཟིགས་སུ་
མི་རུང་བས་གདོང་བསྒྲིབས་པའི་ཚུལ་དུ་བཞུགས་པ་ལ་སོགས་པ་མཐའ་ཡས་
པའི་ཚུལ་ལམ་རྨོངས་པར་བྱ་དགོས་ཞེས་གསུང་ལོ། ། རྣམ་མང་ལས་ཚུལ་
མཐའ་ཡས་པ། ། རྣམ་བཀྲའི་ཤེལ་ལ་ཚོན་རིས་བཞིན། ། རྣམ་པ་ཀུན་དུ་ཡ་
མཚན་ཏེ། རྣམ་པ་དུ་མར་ཤེས་པར་བྱའོ། ། དེ་ལྟར་མི་མ་ཡིན་པའི་འགྲོ་བའི་
དོན་རྒྱ་ཆེར་མཛད་ཅིང་། ལས་སྣང་གི་མིའི་འགྲོ་བ་དག་ཀྱང་གང་ཉམས་ཆུང་
བ་དང་མགོན་མ་མཆིས་པའི་སྐྱབས་དང་དཔུང་གཉེན་དམ་ཉིད་ལ་ཐུགས་
གཞོལ་ཞིང་། མི་ཆེ་བ་དང་དབང་དང་བཙན་ཕྱུག་ལྡན་པ་དག་ལ་ཅུང་ཟད་
ཙམ་ཡང་བདག་གིར་མི་སྣང་བས། བ་རི་རིན་པོ་ཆེ་སྐུ་མཆེད་དེ་དུས་འབྲིང་



གཉོས་རྒྱལ་བ་ལྷ་ནང་པའི་རྟོགས་བརྗོད། 533
མཚུངས་ན་ཡུལ་གཉན་ཞིང་མཆོག་ཏུ་བསྐུར་བའི་ཡུལ་ཡིན་པས། དེ་དག་གིས་
ཀྱང་ཞབས་བསྟེན་ཞིང་གསུང་གི་བདུད་རྩི་བཞེས་པར་དགོངས་ཏེ་རྣམ་གྲངས་
དུ་མའི་སྒོ་ནས་དངོས་དང་བརྒྱུད་དེ་གསོལ་བ་བཏབ་ཀྱང་། ཁྱེད་ཡུལ་ཁྱད་
པར་ཅན་དག་ནི་ངེད་ཅག་གིས་མཆོད་པའི་ཞིང་ཉིད་ལས། བདག་སྙོམས་ཆུང་
གིས་ཆོས་ཀྱི་སྒོ་ཇི་ལྟར་སྤོབས་ཅེས་ལན་གཅིག་ལན་གཉིས་མ་ཡིན་པར་བཀའ་
བཟློག་པར་མཛད་པ་ཉིད་ལས། དུས་རེ་ཞིག་དགོན་པ་བྲག་དཀར་ན་བཞུགས་
སྐབས་སྲོད་ཀྱི་ཆ་ལ་སྒོ་བརྡུང་མི་བྱུང་ནས་སུ་ཞེས་གཟིགས་པས། མགྲོན་
བཙུན་གྱི་ཆས་ཅན་གཉིས་པ་ཞིག་བདག་པ་སང་སྔ་བར་ལམ་འགྲུལ་ཞིག་ལ་འགྲོ་
བའི་དབང་ལས་དོ་ནུབ་བཀའ་ཆོས་ཚིག་བཞི་པ་ཅིག་གནང་དགོས་ཞེས་གསོལ་
བ་རེ་ཇི་བཞིན་དུ་རྫོགས་པར་མཛད་པས། སང་ཉི་ཤར་ལ་བ་རི་སྐུ་མཆེད་སློབ་
མའི་ཞབས་འབྲིང་དུ་མ་དང་བཅས་བྱོན་ཏེ། སྔོན་དཀར་ལ་ཕུག་ཆེན་དུ་
བཞུགས་པའི་སྐབས་ནས་ཆོས་ཀྱི་བདུད་རྩིའི་བཀའ་དྲིན་ཞུས་པ་ནའང་། རང་
ཅག་རིགས་རྒྱུས་ཆོ་འབྲང་གི་བདུད་ཀྱི་བཅིངས་པའི་དབང་ལས་རྗེས་གཟུང་
པའི་ཡུལ་དུ་མ་གྱུར་པས་ཡིད་ཡོངས་སུ་དམུས་ཕྱུང་སྟེ་ཐབས་སྟོབས་ཀྱི་བགྱི་བ་
གཞན་གང་གིས་ཀྱང་སྔོ་མ་ཐོགས་པས་མདང་ནུབ་བརྫུས་ཏེ་ཆོས་ཀྱི་འབྲེལ་བ་
ཞུས་པ་ལགས་ན་ད་ནི་རྗེས་སུ་གཟུང་དུ་གསོལ་ཅེས་ཞུས་པས། མདངས་རང་
རེས་མ་གོ་བའི་སྟོང་སོབ་ཆེན་པོ་བྱས་པ་ནི་ངོ་ལྷག་པར་གནོང་ཡང་། ཁྱེད་ཅག་
ང་རྒྱལ་གྱི་རི་བོ་བརྙིལ་ནས་འདི་ལྟར་མཛད་པ་ངོ་མཚར་བ་ལགས་ཅེས་ཟབ་པ་
དང་རྒྱ་ཆེ་བའི་ཆོས་ཀྱི་སྒོས་ཐུགས་ཡོངས་གང་བའི་མཐར། སྔར་རང་ལ་
དངོས་གྲུབ་ཏུ་བྱོན་པའི་ཆོས་སྐྱོང་གི་བྲིས་སྐུ་གསུང་བྱོན་མ་ལྕམ་བྲལ་དེའང་



534
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བསྩལ་ཏེ། ད་ཆོས་སྐྱོང་ལ་བདག་པོ་ཁྱེད་སྐུ་མཆེད་ལས་ལྷག་པ་མི་ཡོང་བས་
ཐོག་མར་བསྙེན་པའི་ཚུལ་དུ་མདོས་གཏོར་བརྒྱ་རྩ་ཞིག་མཛོད། དེ་ནས་ཀྱང་
དུས་མདོས་མ་ཆག་པར་མཛོད་ཅེས་གདམས་སོ། ། གང་ཡང་ཞེན་པའི་དྲི་མེད་
དག ། གང་ལའང་མ་ཆགས་ལྷུག་པར་གཏོང་། ། གང་ལ་ཉེར་མཁོའི་དེ་དེ་
ཉིད། ། གང་ཡིན་སྦྱིན་པར་བྱེད་འདིའོ། ། དེར་གནས་སྐབས་ཀུན་ཏུ་དམར་
པ་སྙིང་རྗེའི་ཡུལ་བར་དོའི་སེམས་ཅན་འབའ་ཞིག་འདྲེན་པར་མཛད་དེ། སྐུའི་
སྤྱན་ལམ་དུ་ཕེབས་པའི་གཡབས་ཀྱི་ངོས་ཤིག་ལ་གཤིན་དོན་པ་དག་གིས་དྲི་གོས་
རྣམས་ཤིང་གི་གདང་བུ་ལ་བཀལ་ནས། དེ་ཡང་འགའ་ཞིག་ནི་ཉིན་མོ་རེ་ཙམ་
ལ་གནས་དེ་ལས་བཀོལ་ཏེ་འཇོག་པར་མཛད་ཅིང་། འགའ་ཞིག་ནི་ཞག་མང་
པོའི་བར་དུ་ཡང་གནས་དེ་ཉིད་ལས་གཡོ་བར་མི་མཛད་པ་ཡང་ཡུལ་དེ་ཉིད་ཀྱི་
སྐལ་བས་གནས་མཐོ་དམན་གང་རྙེད་དགོངས་པའི་དབང་ལས་ཡིན་པར་ཁོང་
དུ་ཆུད་པར་བྱ་སྟེ། དཔེར་བརྗོད་ན། གུང་གོང་ནས་གཤིན་པོ་ཞིག་གི་བསྔོ་བ་
ཞུ་ཆེད་དུ་དྲི་གོས་འབན་ཧྲུལ་ཞིག་ཁྱེར་ཡོངས་མིས་འབུལ་མ་སྤོབས་པར། དེ་
མཆོད་རྟེན་ཞིག་འཕྲོ་ཞིག་གི་ནང་དུ་སྦས་ནས་ཁོ་རང་གི་གོས་ཕྱི་མ་དེ་ཚབ་ཏུ་
ཕུལ་ནས་ཆོ་ག་གནང་བས། གསུང་ལས་དྲི་གོས་དེ་མ་གུམ་པའི་གོས་སུ་སྣང་།
ངའི་གཤིན་པོ་སྡུག་པ་དེ་ནི་ར་མེར་གྱི་མཆོད་རྟེན་གོག་པོ་མ་གིའི་ནང་རང་དུ་
འཁོར་བར་སྣང་བས། ལྟོས་ཤོག་ཅེས་བཀའ་བསྒོ་ནས་མཆོད་གཡོག་པས་ལྟར་
ཕྱིན་པས་སྔར་གྱི་འབན་ཤུལ་དེ་རྙེད་ནས་ཕུལ་བས་དགེས་པར་གྱུར་ཅེས་གཏམ་
དུ་གྲགས་པ་དང་། ཡང་ཇོ་སྲས་ཀྱི་ཕ་རྒན་རོགས་གཉིས་དང་བཅས་དགེ་ལྷའི་
ཚོང་མ་ཕྱིན་པས་ལ་ཚུར་ངོས་ཀྱི་བྲག་སྐྱིབས་དེར་རྒད་པོ་ལ་དུགས་ལངས་ནས་



གཉོས་རྒྱལ་བ་ལྷ་ནང་པའི་རྟོགས་བརྗོད། །
535
བརྒྱལ་བ་ལ་ ཤི་པར་བསམ་ནས་ཅི་བདེར་བཞག་ཏེ་ཡུལ་མིས་ཐུགས་དམ་
འདོགས་འབུལ་དུ་ཕྱིན་པས། མི་མ་ཤེས་ངེས། རྣམ་ཤེས་རྟེན་ལ་གཏན་མི་
འཁོར་གདའ་བས་བསུར་རྒྱུག་གསུང་ཕྱིན་པས་རྒད་པོ་མ་ཤི་བར་ཡུལ་དུ་འཁོར་
བས་མཚོན་པའོ། ། མཐོང་ཡུལ་རྒྱ་ཆེའི་གཟིགས་མོ་ནི། ། མཐོང་ཆ་ཤ་ཡི་མིག་
མིན་ཏེ། མཐོང་བ་དྲི་མེད་ལྷ་ཡི་སྤྱན། ། མཐོང་བཞིན་མ་མཐོང་བཞིན་
དུའང་སྟོན། ། དེ་སྐབས་དབུས་པ་ཆུ་ཤོར་གྱི་དམག་གིས་ཡུལ་ཀུན་བཅོམ་ཞིང་།
ལྷག་པར་དགོན་པ་དང་ཉེ་བའི་བཀྲ་ཤིས་རྩེར་རྫོང་བརྩིགས་ནས་ཇག་པ་སྐྱ་
མཐོར་སོགས་བྲག་དཀར་དགོན་པར་འཇོམས་པ་ལ་འོངས་པས། མགོན་པོའི་
རྟེན་ཐུགས་མཐོང་མ་ཁད་ཇག་དཔོན་དེ་རྟ་ཐོག་ནས་བོག་ནས་ས་ལ་ལྷུང་བས་
ཧ་ལས་ཏེ་ཁོང་རྣམ་པས་དུད་མོ་དང་བཅས་བླ་བྲང་གི་སྒོར་འོངས་པས། སྐུ་
མཚམས་བུག་སྒོ་ལ་བཞུགས་པའི་སྐབས་ཡིན་པས་ད་ཁོང་དེ་ཁྱོགས་ལ་ཐེག་ལ་
ཤོག་གསུང་། མི་མིན་རོ་མེན་དེ་སྤྱན་སྔར་ཁྱེར་ཡོངས་ཚེ་གསུང་ཆེན་པོས་ཆོས་
སྐྱོང་གཉན་པོ་བཀའ་མི་སྐྱོན་འཚལ་ཨོྃ་མ་ཎི་པདྨེ་ཧཱུཾ་ཞེས་ཕྲལ་གསུངས་པའི་མོད་
ལ་དྲན་པ་རྙེད་དེ་སླར་གུས་པ་ཆེན་པོ་ཐོབ་ནས་དེའི་སྐོར་གྱི་དམག་མི་མ་ལུས་
པས་གནོད་ པ་ སྤུ་ཙམ་མ་བསྒྲུབས་སྟེངས་སུ། བསྙེན་བསྐུར་ དཔག་མེད་
བསྒྲུབས་ཅེས་གྲགས་ཅིང་། དེའི་ཕྱི་ལ་གཙང་བསམ་གྲུབ་རྩེའི་རྫོང་ཆེན་བརྩིག་
པ་ལ་འབྲིང་མཚམས་ཀྱི་བུལ་ཐོག་དབུ་རྩེ་རྒྱ་བརྟགས། བཀྲས་སྡིངས། སྔོ་ཕུག་
སྟེངས་ཆེན། ཏེ་ར། འགྲོ་ལྷ་རྣམས་ཀྱི་ལྷ་ཁང་ཐམས་ཅད་གཤིག་སྐབས།
བྲག་དཀར་ལ་སྔ་མའི་སྙན་པས་ཤིང་བུའི་མི་རྣམས་ཀྱིས་མིག་ཙམ་ཡང་ལྟ་མི་
ནུས་པ་འབྱུང་སྐད་དོ། ། ཆོས་བཞིན་སྤྱོད་པའི་གང་ཟག་གིས། ། ཆོས་ལ་ཡིད་



536 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཉིས་མ་སྐྱེས་ན། ། ཆོས་སྐྱོང་ཡེ་ཤེས་སྤྱན་ལྡན་པས། ། ཆོས་བཞིན་སྐྱོང་ལ་
མཚར་ཅི་ཡོད། དེ་ནས་ལོ་འགའ་སྦྲེལ་མུ་གེ་ཆེན་པོས་ཉེན་པ་ན་དབུལ་པོ་མ་
ལུས་པའི་སྲོག་ཡོངས་སུ་འཛིན་པར་མཛད་དེ་བརྡོག་པ་ཐམས་ཅད་དེའི་ཆེད་དུ་
རང་པ་བརྩོལ་བ་དང་། རང་ཉིད་དཀའ་ཐུབ་ཀྱིས་རྣམ་གྲངས་མི་ཅིག་པ་རེ་རེ་
ལ་ཞག་ཉེར་གཅིག་རེ་བསྟེན་པའི་ཚུལ་རྗེས་སུ་བསྟན་ཏོ། ། དེ་ནས་དགུང་ལོ་
དྲུག་ཅུ་རེ་དགུ་བཞེས་པའི་ཚེ། སློབ་མ་མ་ལུས་པ་ལ་སྦྱིན་གཏོང་དང་རྙེད་པ་སྒོ་
དུམས་སེམས་ཚིམ་པར་མཛད་ནས་སྔར་གྲུབ་པ་བརྙེས་པའི་གནས་དཀར་ལ་
ཕུག་ཆེན་དུ་ཞབས་བཅགས་ཏེ་དེར་ཡང་འགྲོ་དོན་དཔག་མེད་མཛད། དེར་
ཞབས་དབེན་ཙམ་བསྙེལ་བའི་ཚུལ་བསྟན་པ་ན། ད་ཆུ་དམར་བྲག་ལྟ་བུ་ས་
བཙན་ཞིང་དབེན་པ་ཞིག་ཏུ་སྐུ་བསྐྱོད་པ་ལེགས་ཞུས་པས་ད་རེས་བྲག་དཀར་
དགོན་པར་ཅིས་ཀྱང་འགྲོ་ཆོས་སྐྱོང་གི་སྤྱན་འདྲེན་ཡང་བྱུང་གསུངས་ནས་
ཕེབས། དེར་སྐུ་རིམ་གསོལ་འདེབས་སྒོ་དུ་མ་བསྒྲུབས་རྗེས། བཀའ་ལས་ཆོས་
སྐྱོང་ཆེན་པོ་འདིས་སྐྱེ་བ་འདི་དང་ཚེ་རབས་གཞན་དུ་ཡང་ལྟོས་པ་ཁོང་ལ་
འཆོལ་བས། མདོས་ཆེན་ཅིག་ཕུལ་བཤམས་ཐོབ་བསྔོས་ཐོབ་ལགས་ཀྱི་གསུང་
བ་བཞིན་བསྒྲུབས་རྗེས། ས་མོ་སྨིན་གྲོལ་ལ་བཀོད་དོ། ། ཚོགས་པ་རྒྱ་ཆེན་པོ་
ལན་གསུམ་རི་ཁྲོད་ལ་སྐྱེ་ནས། ཅལ་ཀར་འདག་སྦྱར་ལ་བཞུགས། སྟག་ཚང་
ཤར་མར་བསྙེན་བཀུར་མི་བཞེས་པའི་དམ་བཅའ་མཛད་དེ་ལོ་གསུམ་སྒྲུབ་པ་
མཛད། གཞན་ཡང་ལ་ཕྱི་དང་ཆུ་བར། ལྷོ་ནག འབྲིང་མཚམས་ཕུ་ཆེན་ལ་
སོགས་པའི་རི་ཁྲོད་རྣམ་པར་དབེན་པ་རྣམས་སུ་བཞུགས་ནས། བསྒྲུབ་པ་
འབའ་ཞིག་མཛད་ལགས། བར་སྐབས་སུ་ཡབ་ཀྱི་ཆོས་བཀའ་ཆད་ཀྱིས་དོགས་



གཉོས་རྒྱལ་བ་ལྷ་ནང་པའི་རྟོགས་བརྗོད། 537
ནས་གསང་འདུས་ལ་བཤད་པ་མཛད་དེ། བྱ་སྟོན་དཔལ་གྲགས་ལ་སོགས་པའི་
དགེ་བའི་བཤེས་གཉེན་མཁས་ལ་བཙུན་པ་དང་། སྟོན་པ་མང་དུ་བྱུང་ངོ༌།
འབྲུ་བཞི་སྨོན་མཁར་གྱི་མྱང་རྒྱལ་པོ་གྲགས་པ། ཇོ་མོ་ལྷ་རྗེ་མའི་ལམ་འབྲས་
ལེགས་པར་གསན་ནས། ཀོ་བྲག་པ་ལ་གསུངས། སྔོན་ཆེན་པོ་ཐང་ལྷའི་སྤྲུལ་
པ། རྒྱལ་བ་མགོ་ཆུང་པས། ངོ་ཆེན་ཞུས་ཏེ་ལྷའི་ནང་དུ་སྤྱན་དྲངས་པས།
དེ་རེས་ལ་མ་གནང་པར་ཐེལ་དུ་ནག་ཚང་བརྩིགས་ཏེ། བསྲུང་མི་བཞག་ནས་
ཕྱིས་འབྱོན་པར་ཞལ་གྱིས་བཞེས་ཏེ། ཅལ་དཀར་བྱོན། དེ་ནས་ ཐུགས་
དགོངས་ལ། ལྷོ་ཁ་བཞིའི་མོན་སྦ་ཙར་སྐྱེ་བ་ཡན་ཆད་ཐམས་ཅད་དགེ་བ་བཅུ་
ལ་བཀོད་ཅིང་། རྒྱང་རོ་གམ་རོ། ཁ་སྟོད་འབྲི་མཚམས་ལ་སོགས་པའི་འབྲོག་
པ་སྡིག་པ་ལ་སྤྱོད་པ་ཀུན་ཀྱང་དཀར་པོ་དགེ་བ་ལ་བཀོད། མི་ཆེན་པོ་རྒྱུད་སྡེ་
བཤད་པར་འོས་པ་རྣམས་པ་ལའང་རྒྱུད་བཤད། དབང་བསྐུར་བར་འོས་པ་
རྣམས་དབང་བསྐུར། ཁྲིད་ཞུ་བར་འོས་པ་རྣམས་ལ་ཁྲིད་ཕོག སེམས་བསྐྱེད་
འདོད་པ་རྣམས་ལ་སེམས་བསྐྱེད་ཕོག་པ་ཡིན། ད་ས་ཕྱོགས་འདིར་བསྡད་ན་
ཆོས་དང་ཟང་ཟིང་གི་འབུལ་བ་རྒྱ་ཆེན་པོ་སྔར་ཡང་བསམ་གྱིས་མི་ཁྱབ་པ་ཅིག་
བྱུང་། ད་རུང་ཡང་འོང་བར་འདུག་སྟེ། ལྷོ་ཁ་བཞིའི་ལས་སྒོ་བཟང་པོ་འདི་
དང་། ཕག་རིའི་ཚོང་འདུས་བཟང་པོ་འདིས། དགེ་འདུན་ཐམས་ཅད་ཀྱང་
མིག་ཉེའི་ཚོང་ལ་ཤོར་ནས། བསྒྲུབ་པ་བྱེད་པ་ཉུང་བར་འདུག་པས་གསུང་།
ཡོས་ཀྱི་ལོ་དགུང་ལོ་ལྔ་བཅུ་ང་དྲུག་བཞེས་པའི་ཚེ་ཐང་ལྷའི་མགུལ་དུ་བྱོན་ནས་
ཕྱག་ཕབ་པར་གདའ་འོ། ། ཞིང་ཁམས་དེའི་བཀོད་པ་ནི་འདི་ལྟ་སྟེ། གཉན་
ཆེན་པོའི་གངས་རི་དེ་གཞན་པས་མཐོ་ཞིང་། ཁ་དོག་དཀར་བ། ཐུགས་རྗེ་



538 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཆེན་པོ་རིན་པོ་ཆེའི་ཁྲི་ལ་བཞུགས་པའི་མདུན་ངོས་དེ་ལ་རིན་ཆེན་ཐེལ་གྱི་
དགོན་པ་བཏབ། དེའི་གཡོན་དུ་གངས་ཕྲན་གངས་ཀྱི་འབྲེལ་མ་ཆད་པས་གཙོ་
བོ་ལ་གུས་པ་ནི། སྤྱན་རས་གཟིགས་ཀྱི་གཡས་གཡོན་ནས་ནོར་བུ་འཛིན་པ་
དང༌། ཡི་གེ་དྲུག་མ། བྱང་ཆུབ་སེམས་དཔའི་འཁོར་མང་པོས་བསྐོར་བ་ལྟ་བུ།
གངས་དེའི་བྱང་ངོས་ན། གནམ་མཚོ་ཕྱུག་མོ། བཻ་ཌཱུརྱའི་མཎྜལ་བཀོད་ལེགས་
པ་ལ། ཉི་ཟླ་གཟའ་སྐར་ཤར་བའི་རྒྱན་བཀྲམ་པ་ལྟ་བུ། བྱང་ཕྱོགས་ཀྱི་རི་
བརྒྱུད་རྣམས་ཀྱང་། ལྷ་ཕྲན་གར་བྱེད་ཅིང་མཆོད་པ་འབུལ་བ་ལྟ་བུ། མདུན་
རི་ཐམས་ཅད་དགེ་འདུན་གྲལ་བསྒྲིགས་ལེགས་པ་ལྟ་བུའི་མདུན་ན། མདམ་
སྙིང་དྲུང་གི་ལྷ་ཆུའི་རླངས་རྒྱུན་མ་ཆད་དོ། ། གངས་དེའི་ཆུ་རྒྱུན་ལྷ་ཆུ་འདྲེ་ཆུ་
ཡན་ལག་བརྒྱད་ལྡན་གྱི་ཆུ་བ་མོ་ལྟ་བུ་བབས་པ། མདུན་ན་སྤེན་སྐྱེ་བོ་དར་པོ་
ཆེ་ཕྱར་བ་ལྟ་བུ་ལེགས་པ། གཡས་མཛོད་ཀྱི་ངོས་ན་མར་ཁུ་ལུང་གི་རྩི་ཤིང་ཞོ་
མནན་པ་ལྟ་བུ། ལྷའི་ནང་སྨན་ལུང་དུ་སྨན་ཐམས་ཅད་སྐྱེ་ཞིང་དྲི་ངད་ཕུན་
སུམ་ཚོགས་པ་ཡོད་པ། གང་དེའི་འདབས་ན་རི་ཁྲོད་ཡང་དགོན་དུ་གྱུར་པ་
གུར་དཀར། གུར་ཆུང་། རྨ་བྱ། སྨ་ཆུ། ཤ་སྐས་ཅན། རྡོ་སྐྲས་ཅན།།
གླང་ཆེན་ཧ་སྟ་ཕུག་དང༌། སེང་གེ་ཕུག་ལ་སོགས་པའི་སྒྲུབ་གནས་ཁྱད་པར་
ཅན་གྱིས་གང་བ། མདུན་དེའི་ཐང་ཐམས་ཅད་རིན་པོ་ཆེའི་ས་གཞི་བརྡལ་
ལེགས་པ། རྩི་ཤིང་ནགས་ཚལ་ཕུན་སུམ་ཚོགས་པ་སྐྱེས་ཤིང་གང་པའོ། ། དེ་
ལྟ་བུའི་ཕྱོགས་དེར་མཁར་ལས་ཀྱི་བཀོད་པ་མཛད་པའི་ཚེ། འབྲི་ཁུང་གི་
བསྒོམ་ཆེན་ཅིག་གིས་བཀྲ་ཤིས་སྒོ་མང་གི་བཀོད་པ་ཤིན་ཏུ་ལེགས་པ་ཅིག་ཕྱག་
ཏུ་ཕུལ་བས་ཤིན་དུ་མཉེས་ཏེ། ངའི་དགོན་པ་འདི་བཀྲ་ཤིས་སྒོ་མང་ལྟ་བུ་ཅིག་



539
གཉོས་རྒྱལ་བ་ལྷ་ནང་པའི་རྟོགས་བརྗོད།
འོང་བ་འདུག་གསུངས་ནས། ནག་ཚང་ཡང་དགོན་དང་ཁྲིད་ཁང་། བླ་ཡེ།
ཤར་གླིང་ནུབ་གླིང་ལ་སོགས་པའི་བཀོད་པ་འབྲི་ཁུང་ཁོ་ན་འདྲ་བ་ཅིག་མཛད།
དེའི་ཚེ་དབུས་གཙང་ཁམས་གསུམ་དང་མངའ་རིས་ཐམས་ཅད་ཀྱི་མཁས་པ་
དང་སྐྱེས་བུ་འབྱོར་པ་ཅན་ཐམས་ཅད་ཚོགས་ཏེ། རབ་ཏུ་བྱུང་ནས་ཁྲིད་མ་
ཞུས་པ་རྣམས་ལ་ཁྲིད། བླ་མ་གཞན་གྱིས་ངོ་མ་འཕྲོད་ཅིང་། གེགས་མ་སེལ་
བོགས་མ་ཐོན། སྤྲོས་པ་མ་ཆོད་པ་ཐམས་ཅད་ཆོད་པར་མཛད། དེར་ཚོགས་
པའི་སྐྱེ་བོ་ཐམས་ཅད་སྨིན་ཅིང་གྲོལ་བར་མཛད་དོ། ། ཚུལ་ཁྲིམས་ཀྱི་བཅའ་
ཁྲིམས་དགེ་འདུན་རྣམས་ལ་བཀའ་རྒྱས་བཏབ་སྟེ། གཞན་གྱིས་བརྙས་པ་བྱས་
ཀྱང་ངན་ལན་བྱར་མེད་པ་དང་། མི་ནག་པ་ལ་ཁ་དྲག་འཚོང་དུ་མེད་པ་དང་།
ཚོང་པའི་སྐྱ་གམ་མི་བྱེད་པ་དང་ཁ་གཟུང་ལ་སོགས་པ་བྱར་མེད་པ་དང་། མི་
ཆོས་པས་རབ་བྱུང་གི་རྒྱུགས་མི་སྟེར་ན་ཡང་། མཆེད་གྲོགས་ཁྲིད་ནས་སྒོ་
གནོན་བྱེད་པ་དང་། མཛོ་རྫི་མ་ཡིན་པ་ཧོར་གོས་དང་ལྷམ་ནག་དང་། ཞྭ་སྣ་
ཚོགས་གོན་པ་དང་། བུད་མེད་ཞག་ཏུ་སྡོད་དུ་མེད་ཅིང་། ཆང་འཐུང་པའང་
ཚོགས་འཁོར་དུས་མ་ཡིན་པར་གར་ཐོད་ཐོད་བྱ་རྒྱུ་མེད་སྐད། དེ་ལྟར་མཛད་
པ་སྣ་ཚོགས་ཀྱི་སྒོ་ནས་སེམས་ཅན་ཐམས་ཅད་མཉམ་པ་ཉིད་དུ་སྨིན་ཅིང་གྲོལ་
བར་མཛད་པ་ནི་སློབ་དཔོན་ནག་པོ་སྤྱོད་པ་བས་གཟིགས་པ་རྣམ་ལྔ་གཟིགས་ཏེ།
སྐྱི་ཤོད་དུ་སྦུ་ཏུར་ཡུམ་གྱི་ལྷུམས་སུ་ཞུགས་ཤིང་། བྱིས་པའི་དུས་ན་རང་རིག་
པའི་གནས་མཐའ་དག་ལ་བསླབས་ཤིང་། ཐག་མ་ལྷ་ཁང་དུ་རབ་ཏུ་བྱུང་།
འབྲི་ཁུང་དུ་ཆོས་རྗེའི་དྲུང་དུ་བྱོན་ནས། མན་ངག་དང་རྗེས་སུ་བསྟན་པ་
ཐམས་ཅད་ཞུས། དབེན་གནས་ཐམས་ཅད་དུ་དཀའ་ཐུབ་མཛད། རྩ་རི་གཡུ་



540_ ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཚོའི་ཕོ་བྲང་དུ་བྱོན་ནས། འོད་ཟེར་ཆེན་པོའི་དབང་བླངས་ནས། ། ཆོས་
ཀྱི་འཁོར་ལོ་རྒྱ་ཆེར་སྐོར་བ་ནི། ཐེར་ཟུག་གི་དགོན་པ་མ་གཟུང་བར། ། རྒྱལ་
ཁམས་སྐོར་ཞིང་གདུལ་བྱ་ལ། ། མཐོ་རིས་ཐར་པའི་ས་བོན་བཏབ། ། ད་
འབྲེལ་པ་ཟབ་པས་ཞེ་བློ་བདེ། ། གསུང་པ་ལགས་པར་གདའ་འོ། ཆོས་རྗེའི་
མཆོད་ཟླ་ནས་བཟུང་སྟེ། ཚོགས་དགེ་འདུན་རྣམས་ལ་ཡང་དང་ཡང་དུ་གསུང་
བྱོན་ཏེ།- ཕྱི་ལོ་སྤྲེའུའི་ལོ་ལ་མྱ་ངན་ལས་འདའ་བར་འདུག་གསུངས། རང་
རྒྱགས་ཡོད་པ་རྣམས་རང་རྒྱགས་གསོལ་ལ་འདག་སྦྱར་གྱིས། རང་རྒྱུགས་མེད་
པ་རྣམས་ལ་ངས་སྟེར་བ་ཡིན་པས། ནས་གཉེར་བ་དཔོན་གཡོག་ཚོ་ནས་
གྲོངས་ལ། ནས་ཁལ་དགུ་དགུ་གཏོད་ཅིག འདག་སྦྱར་མི་ནུས་པ་རྣམས་ཀྱིས་
ཀྱང་། ཟང་ཟིང་དང་གཡེང་བ་མ་བྱེད་པར་མཚམས་དམ་དུ་ཆོད་ལ་སྡོད་ཅིག
བླ་ཡེ་འདི་ལ་གཡོག་བྱེད་པ་མ་གཏོགས། སུའང་འདུ་ལོང་མ་བྱེད། སྒོ་རྩ་
ཐམས་ཅད་བྱ་རྗེས་ཤིག་གེ་བ་རེ་བྱེད། ཕྱི་ལོ་འདི་བླ་མ་སྐུ་ཆགས་ཆེ་བའི་དུས་
སུ་འདུག་པས། ཁྱེད་ཚོའང་རི་ཁྲོད་ལ་མ་གྱེས་པར་རྩར་ཐིམ་སེ་བསྡད་ན་
དགའཁྱེད་རང་ཚོ་ཡང་སྙིང་ཉེ་བར་འགྲོ་བ་ཡིན་པས། ཕྱི་ལོ་ཚུན་ཆད་ཅིས་
ཀྱང་བཞུགས་ཡང་ཡང་གསུངས་ཀྱང་མ་གོ། མྱ་ངན་ལས་འདའ་བའི་སྔ་ལྟས།
བཀྲ་མི་ཤིས་པའི་དངོས་པོ་ཉའི་མགོ་འབུལ་བ་དང་། སྤྱང་ཁུའི་ཕྲུ་གུ་འབུལ་བ་
དང་མི་དབང་པོ་མ་ཚང་བ་ཉེ་གནས་སུ་འབུལ་བ་ལ་སོགས་པའི་འབུལ་བ་བྱུང་།
ལུག་གི་ལོ་སྟོན་ཉའི་ཉིན་པར་དགག་དབྱེ་མཛད། བཅུ་དྲུག་གི་ཉི་མ་ནས་སྐུ་
མཚམས་ལ་བཞུགས་ནས། ཁྲིད་ཡོལ་བའི་ཕག་ནས་གསུངས་ཤིང་། ཁྲིད་
གསར་པ་མང་པོ་ཞལ་མ་མཐོང་ཡང་དགེ་སྦྱོར་ངོ་འཕྲོད་པ་མང་པོ་བྱུང་། སྤྲེལ་



གཉོས་རྒྱལ་བ་ལྷ་ནང་པའི་རྟོགས་བརྗོད།
541
ལོ་ཤར་མ་ཐག་ཐམས་ཅད་འདག་སྦྱར་ལ་བཅུག་སྟེ། ནང་པའི་རྒྱགས་ལེན་
པའི་འདག་སྦྱར་བ་དྲུག་བརྒྱ། རང་རྒྱགས་ཟ་བའི་འདག་སྦྱར་བ་ལྔ་བརྒྱ།
ལར་འདག་སྦྱར་བ་སྟོང་དང་ཉིས་བརྒྱ་ཐམ་པ་བྱུང་། གཞན་ཡང་དད་རྒྱགས་
ཟ་བའི་མཚམས་བཅད་བརྒྱད་རྒྱ་བྱུང་། མདོར་ན་ཐུགས་དམ་ལ་བཞུགས་པའི་
དགེ་འདུན་ཉིས་སྟོང་བྱུང་བ་ཡིན་ནོ། ། དེ་ནས་དབྱར་ཟླ་འབྲིང་པོའི་ཚེས་བཞི་
ལ་བསྙུང་ནད་ཀྱིས་བཏབ་པས། ཉེ་ གནས་ ཐམས་ཅད་ ཤིན་ ཏུ་བྱེད་ཅིང་
དངངས་ཏེ། བགྲེས་པོ་རྣམས་ཀྱི་སྨན་དཔྱད་དང་སྐུའི་རིམ་གྲོ་མཛད་པར་ཞུས་
པས། ཁོ་བོ་ཚེ་གང་དུ་སྒྲུབ་པ་བྱས་པའི་སྒོམ་ཆེན་རྒད་པོ་ཅིག་ལ། ཐ་མལ་པ་
ན་བ་བཞིན་དུ་མཐའ་མ་སྨན་དང་རིམ་གྲོ་པས་སྐོར་ནས། སྨན་པས་གཏར་
བསྲེག་བྱེད། སྨན་འགམ་བྱེད་པའི་གང་ཟག་ཅིག་ཏུ་མཐོང་ངམ། དུས་ལ་མ་
བབ་ན་སྨན་དང་རིམ་གྲོ་ལ་མ་ལྟོས་ཙམ་གྱིས་གདེངས་ཅིག་ང་རང་ལ་ཡོད་ །
གསུངས། འོན་ཀྱང་དེར་ཚོགས་ལ་སྟོན་མོ་དང་མང་སྐོལ། འབྲི་ཁང་དང་
སྟག་ལུང་། བྱང་འབབ་རོམ་ཚུན། ནང་ཁོང་རྒྱུད་གསུམ། སྟོད་ལུང་སྐྱིད་
ཤོད་ཀྱི་གནས་དགོན་ཐམས་ཅད་ལའང་མང་སྐོལ་དང་འབུལ་བ་སྣ་རེས་ཁྱབ་
པར་མཛད། མཆོད་ཁང་གི་སྟེང་དུ་ངའི་སྐྱོ་སངས་བྱེད་པའི་ཁང་ཆུང་ཅིག་
བརྩིག་དགོས་པས་བཞེངས་གསུངས། དེ་ལྟར་ནམ་ཟླ་ཟད་པའི་འཇའ་ཚོན་
ཡལ་བ་བཞིན་དུ། ལྕགས་ཕོ་སྤྲེའུའི་ལོ་སྟོན་ཟླ་འབྲིང་པོའི་ཚེས་བདུན་གྱི་ཐོ་
རངས། ཚེས་བརྒྱད་ཀྱི་ཆ་ལ་སླེབ་པའི་ནམ་ལངས་པ་དེ་ལ། གཟིམས་མལ་
བཞག་ནས་མདོ་ཁྱམས་ཀྱི་བར་དུ་ཞལ་ གཟིགས་ཏེ། ཤི་ ཁྲིའི་སྟེང་དུ་གང་
ལའང་མ་བསྟེན་པར་སྐུ་དྲང་པོར་བཞུགས་ནས་ཞི་བར་གཤེགས་སོ། ། སྤུར་



542 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཆོད་ཞག་གསུམ་ནས་བྱས། ཚེས་བཅུ་གཅིག་ནུབ་མོ་མཆོད་ཁང་གི་སྟེང་དུ་
གསང་འདུས་ཀྱི་དཀྱིལ་འཁོར་བཞེངས་ནས། དེའི་སྟེང་དུ་སྤུར་ཁང་བརྩིགས་
ཏེ། ཙན་དན་གྱི་ཤིང་དང་ག་བུར་ལ་སོགས་པའི་བཟང་སྨན་མང་པོ་སྦྱར་ཏེ་
བྱུགས། མཆོད་པ་མང་པོ་སྟིབས། སྤུར་ཁང་རྒྱ་ཕིབས་ཁྱུང་མགོ་ཏོག་དང་
བཅས་པ་ལ་བཞུགས་སྦར་ཏེ། རིན་པོ་ཆེ་དཔལ་གྲགས་ཀྱིས་སྤུར་སྦྱངས་པས་
ནམ་མཁའ་ཐམས་ཅད་ནི་འཇའ་ཁ་དོག་མི་འདྲ་བ་དུ་མས་གང་། མཚན་མོ་
ཐལ་ལེ་འོད་དུ་སྣང་ཞིང་། གདུང་རུས་ལས་ཐུགས་དམ་གྱི་ལྷ་སྐུ་མང་པོ་དང་།
རིང་བསྲེལ་གྱི་ཚོགས་ཟླ་བ་ཕྱེད་ཀྱི་བར་དུ་བྱུང་བར་གདའ་འོ། ། དགེ་འདུན་
ཇ་གསོལ་བའི་ཕོར་པའི་ནང་དང་། བཞུགས་ཁྲི་གར་ཡོད་པ་དང་། བསྙུང་
བའི་དུས་སུ་གསོལ་བ་འདེབས་པའི་ས་དང་། སྐུ་འབུམ་བཞེངས་པ་རྣམས་སུ་
རིང་བསྲེལ་ཆར་དུ་བབས་སོ། ། དེ་ལྟར་འཇིག་རྟེན་ཐམས་ཅད་ཀྱི་དཔལ་དང་།
མགོན་དུ་གྱུར་པ་དེ་ཉིད་གཤེགས་པའི་ཚེ། གཉན་ཆེན་ཐང་ལ་ལ་སོགས་པའི་
མི་མ་ཡིན་ཐམས་ཅད་ཀྱང་མྱ་ངན་དུ་གྱུར་ཏེ། གཉན་ཆེན་པོའི་རྟེན་གངས་
ཤེལ་གྱིས་མདོག་ལྟར་སྣང་བ་དེའང་། སྤང་གི་ཐལ་བ་གཡོགས་པ་ལྟར་ཡུན་
རིང་པོའི་བར་དུ་མོག་མོག་པོར་གྱུར། གངས་ཆེན་པོ་ཆད་དེ། མཚོ་ལྷུངས་
པས་བཅུ་གསུམ་གྱི་ཐོ་རངས་ཆུ་ཆེན་པོ་རྡོལ་ཏེ། གཉན་ཆེན་པོ་མ་དགའ་བར་
ངུས་པའི་མཆི་མ་དྲུལ་བ་ཡིན་ཞེས་ཟེར་རོ། ། གནམ་མཚོ་ཕྱུག་མོ་དེའང་ནམ་
མཁའི་སྤྲིན་དང་བྲལ་བ་ལྟར་སྔོ་ལ་དྭངས་པ་དེ་རྙོག་མ་ཅན་དུ་སོང་འདུག་སྐད།
འཇིག་རྟེན་ཐམས་ཅད་ཀྱི་བཅུད་དམ་དྭངས་མ་ལྟ་བུར་གྱུར་པ་དེ་ཉིད་བུད་ཤིང་
ཟད་པའི་མེ་བཞིན་ཏུ་ཞི་བར་གཤེགས་པས་བོད་ཀྱི་རྒྱལ་ཁམས་ཐམས་ཅད་ཆ་



གཉོས་རྒྱལ་བ་ལྷ་ནང་པའི་རྟོགས་བརྗོད།
543
སྨྲས་པར་གྱུར་ཏེ། སྨད་དུ་གངས་ཀྱི་ར་བ་རལ། ཧོར་གྱི་དམག་རྡོལ་ནས།
མི་ཉག་རྒྱལ་པོའི་ཕོ་བྲང་བཅོམ་པས། རྒྱ་བོད་གཉིས་ཀྱི་མི་ཡ་རབས་ཚོའི་འཚོ་
བ་ཐམས་ཅད་འགྲིབས་སོ། ། རྩོང་ཁ་གཡོག་ཆེན་བཅོ་བརྒྱད་ལ་སོགས་པའི་
ཁམས་ཀྱི་བྱང་སྨད་ཚོ་བཅོམ་ཞིང་། བེ་རེ་དབུས་སུ་ལྷགས་ནས་གཙང་པོ་མན་
ཆད། བྱང་གི་རུ་སྡེ་བཅོམ་པས་གསེར་དང་། ཚ་དང་བལ་ངང་ཤ་མར་གྱི་རྒྱུན་
ཆད་དོ། ། སྟོད་ནས་གངས་རལ་ནས། ཧོར་རྒྱལ་པོའི་བུ་མོའི་དམག་རྡོལ་ཏེ།
གློ་བོ་ཡན་ཆད་བརྡུངས། སྟོད་ཀྱི་རུ་སྡེ་ཆག་གཉག་ལ་སོགས་པ་ཐམས་ཅད་
བཅོམ། བྱང་འབྲིས་དེའི་ཁྱིམ་ལ་བརྟེན་པའི་འབྲོག་པ་ཐམས་ཅད་ཀྱི་རྩ་བ་
ཆད། དེ་ནས་འབྲི་ཁུང་པའི་ཉེ་གནས་མཚར་དཔོན་རིན་ཆེན་དབང་ཕྱུག་གིས་
དབུ་མཛད་པའི་ཉེ་གནས་རྣམས་ཀྱིས། ཐེལ་གྱི་དགེ་འདུན་རྣམས་ཀྱི་མྱ་ངན་
སོང་པ་ལ་བྱོན་པས། ཡོན་མཆོད་ཐམས་ཅད་བཀའ་བགྲོས་ཏེ། ཚོགས་དེ་ན་
འགྲན་ཟླ་དང་བྲལ་བའི་རྗེ་རིན་པོ་ཆེའི་གནག་དབོན་གཅིག་ཡོད་པ་དེ་ཉིད།
གདན་གསར་མངའ་གསོལ་ནས། ཕྱི་རྟེན་ནང་རྟེན་བཞེངས་ནས་རབ་གནས་
གྲུབ་པར་བྱས་ནས་ཕལ་ཅིག་རི་ཁྲོད་ལ་གཤེགས་སོ། ། ཀྱེ་མ་ཡིད་ཀྱི་མེ་ལོང་
འདིར། ། ཀུན་གསལ་སྣང་བའི་དྲན་པ་ནི། ། སྔ་མའི་གཟུགས་བརྙན་རི་མོ་
ཡང་། ། སུས་ཀྱང་མ་བྲིས་གསལ་ལེར་སྣང་། ། བསམ་ན་རབ་མགུ་དམ་པའི་
རབས། ། དཔྱད་ན་ཡིད་འོངས་ཆོས་པའི་ཕུལ། ། དྲན་ན་སེམས་སྐྱོ་སང་སང་
པོ། ། ཚུགས་མེད་བློ་ལ་སྡུག་བསྔལ་སྟེར། ། སྔར་བྱས་རྨི་ལམ་ཡུལ་གྲོང་
ལྟར། ། གཟུགས་མེད་གཟུགས་བརྙན་རྗེས་དཔོགས་ཤིང་། ། བྱར་མེད་བྱས་
བློའི་གྱ་གྱུའི་ཡིད། ། ཡང་ཡང་འདྲེན་འདིས་ངལ་བ་སྙམ། ། སྐྱེ་བ་འདི་ཡི་



544
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བྱིས་པའི་སྐབས། །གྱི་ནར་དཔྱད་པའི་དྲན་པ་ལས། ། འདི་ཡི་རྣམ་ཐར་རྗེས་
དྲན་ལ། ། གསལ་བ་གོང་མས་དཔེར་མི་མཚོན། ། གཉོས་ཀྱི་རིགས་འཁྲུངས་
ལྷནང་པར། ། མཚན་གསོལ་དེ་ཡི་བཀའ་བསྲུང་གཙོ། ཏྲཀྵད་ཅེས་གྲགས་
གང་དེ་ནི། ། བདེན་བརྫུན་དགོངས་པའི་ཕྲིན་ལས་སྤེལ། ། དེ་ལྟར་ན་གཉོས་
ཆེན་པོ་རྒྱལ་བ་ལྷ་ནང་པར་སྐྱེ་བ་གཟུང་བའི་ཡལ་འདབ་ཏེ་རབ་ཏུ་བྱེད་པ་
བརྒྱད་པའོ།། །།
རྣམ་ཐར་འཇམ་དཔལ་མ་དང་། ཡེ་རྡོར་མ་གཉིས་ཀ་དཔང་གཞག་ཡིན།



545
༄༅། ། ཀུན་མཁྱེན་སདྷ་བྷ་དྲར་སྐྱེ་བ་གཟུང་
བའི་རྟོགས་པ་བརྗོད་པའི་ཡལ་འདབ།
༄༅། ། གང་ཡང་རྣལ་འབྱོར་གྱི་དབང་ཕྱུག་དག་ནི་གཞན་གྱི་ངོར་ཅིར་ཡང་
འཆར་ཞིང་སྟོན་པར་མཛད་པ་དག་ལ་ཡིད་བསྐྲག་པར་མི་བྱའོ་ཞེས་གསང་བ་
བསམ་གྱིས་མི་ཁྱབ་པའི་གནས་ལ་སེམས་གཞོལ་བར་བྱའོ། ། དེ་ཡང་འདི་ལྟར་
གྲགས་ཏེ། བོད་ཀྱི་ཡུལ་མྱང་སྟོད་ཀྱི་ས་ཨུཏྤ་ལའི་འདབ་མ་ཁ་ཕྱེ་འདྲ་བའི་ཁྱོན་
ལས་ཀྱང་། གནས་རྙིང་གི་གཙུག་ལག་ཁང་ལས་ཅུང་ཞིག་ཕྱིན་པ་ན། ཡོལ་
ཞེས་པའི་དབེན་པའི་རི་ཁྲོད་བྲག་རིའི་སྐྱིབས་དུ་མས་བརྒྱན་པའི་གནས་དེར་ཨ་
ཝ་དྷུ་ཏིའི་ཚུལ་འཛིན་རྣལ་འབྱོར་པ་རྣམ་པ་མཛེ་སྐྱས་ལུས་བཏབ་ཅིང་། སློང་
མོའི་རྙེད་པ་ཙམ་གྱིས་ཚིམ་པའི་བདེ་བའི་ཆོག་ཤེས་དང་ལྡན་པ། མིང་འོད་
ཟེར་དཔལ་ཞེས་གྲགས་པ་ཅིག་བྱོན་ཏེ། ཕྱི་ཡི་སྣང་བས་མི་དཔོགས་ཀྱང་། །
དམན་འགྲོའི་ཚུལ་གྱིས་གྱི་ནར་སྤྱོད། ། གཞན་དག་གིས་ཀྱང་དེ་ཡིད་ཆ། །
ཅུང་ཟད་ཤེས་པའི་གོ་སྐབས་ཅི། ། དེ་ནི་ལ་སྟོད་པ་དཀོན་མཆོག་མཁར་ཞེས་
ཁྱུང་པོ་རྣལ་འབྱོར་པས་ཆོས་སྐྱོང་གི་མངའ་དབང་དུ་དབང་བསྐུར་བའི་སྐྱེས་བུ་
དམ་པ་དེའི་ཞབས་ཀྱི་ཆུ་སྐྱེས་ལ་རྗེས་སུ་བཏུད་དེ། རྗེ་གདམས་ཀྱི་སྐོར་དུ་མ་
ཡང་ནོད་པའི་ཚུལ་བསྟན་ལ། ཡུལ་དེ་ན་གནས་པ་རྣམས་ཀྱི་ཡང་སྙིང་རྗེའི་



546
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡུལ་དུ་བཞག་སྟེ། བཟའ་བ་དང་བཏུང་བའི་སྦྱིན་གནས་སུ་འཇོག་པ་ཞིག་གོ།
འདི་ན་གང་དག་སྤྲུལ་པའི་ཚུལ། ། འདི་བཞིན་རྟོགས་དཀའ་ཉིད་ཡིན་ཏེ། །
འདི་ལྟར་དམུས་ལོང་ལག་ནོམས་ལྟར། ། འདི་ཞེས་མཚོན་པར་མ་གྱུར་
དྲང༌། ། དེ་ཚེ་རྣལ་འབྱོར་དབང་པོ་དེ་ནི་ཉིན་སྣང་གི་ཆ་ལ་ཡུལ་དང་ལྗོངས་
མཐའ་དག་ཏུ་རྒྱུ་ཞིང་། སློང་སྣོད་ཐོགས་ཏེ་བཟའ་བ་དང་བཏུང་བའི་གནས་
ལ་སྲེད་པའི་ཚུལ་གྱིས་ཡང་ཡང་སྒོ་མཐའ་ཡས་པ་ཉུལ་བ་ལ་བརྩོན་པར་བགྱིད་
ཅིང་། ནུབ་མོ་ནི་ཡོལ་གྱི་བྲག་སྐྱིབས་གང་ཡིན་པ་ཞིག་ཏུ་ཅི་བདེར་གཟིམ་པའི་
ཀུན་སྤྱོད་ལྷུག་པར་སྐྱོངས་སྐྱོངས་བས་དུས་ཡོངས་སུ་འདའ་བར་གྱུར་ཏོ། །
ཡིད་བཞིན་ནོར་བུ་ གོས་ཧྲུལ་གྱིས། ། གཡོགས་དང་བུད་མེད་ངན་ པའི་
ལྟོར། ། མི་བདག་ས་འོག་གཏེར་གྱི་དཔེས། ། མངོན་ཤེས་བྲལ་བས་གནས་མ་
རྟོགས། ། དེ་ཚེ་དེ་དུས་ས་སྐྱའི་བླ་མ་རྗེ་བཙུན་གྲགས་པ་རྒྱལ་མཚན་ལ་རང་གི་
བུ་ཆེན་དུ་གྱུར་པ། གསལ་ལ་དབང་ཕྱུག་གྲགས། ནུབ་པ་རིག་འཛིན་གྲགས།
བནྡྷེ་གཤིན་རྗེ་གྲགས། དཀར་ཤཱཀྱ་གྲགས་ལས། མཆེད་པོ་གོང་མ་གསུམ་གྱིས་
རྗེ་བཙུན་གྱི་སྐུ་འདྲ་རེ་བཞེངས་ནས། བླ་མ་རྗེ་བཙུན་ཉིད་ཀྱིས་རབ་ཏུ་གནས་
པ་ཡང་མཛད་སྐད། དེར་དཀར་གྱིས་ཀྱང་བདག་ཀྱང་བླ་མའི་སྐུ་ཞིག་བཞེངས་
བ་ལགས་ཅེས་ཞུས་པས། ཁྱོད་ཀྱི་སྐུ་ལ་ནང་བཞུགས་ཁྱད་པར་ཅན་ཞིག་
དགོས་ལ། ད་དུང་དུས་ལ་མ་བབ་ཅེས་རྣམ་གྲངས་དུ་མས་བཟློག་པར་མཛད་
དེ། དེ་ཚེ་ཨ་ཝ་དྷུ་ཏི་པ་ཉིད་ཀྱིས་གནས་དོན་གསལ་བར་དགོངས་ཤིང་། ཁོང་
གཞན་དོན་ལ་རྗེས་ཆགས་ཀྱི་དབང་ལས་སྐུའི་འགྱུར་བ་མི་སྟོན་པ་ཞིག་གི་ཚུལ་
ཇི་བཞིན་བདེ་བླག་ཏུ་དགོངས་པའི་དོན་གྱི་ནའོ། གནས་དོན་ཇི་བཞིན་དེ་



ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་རྟོགས་བརྗོད། 547
དཔོན་ཆེས། ། ནོར་བུའི་རང་བཞིན་ལེགས་རྟོགས་ལས། བློ་དམན་ཕྱིང་བུ་ལ་
སོགས་ལ། ། མཚན་མར་འཛིན་ལས་གཞན་དུ་གང་། ། དེར་སྤྲུལ་པའི་ཨ་ཝ་
དྷུ་ཏི་དེས་ཀྱང་འོས་སུ་གྱུར་པའི་འགྲོ་བའི་དོན་གྲུབ་པས་ཡིད་མགུ་ཐོབ་ཏེ།
རང་གང་ལས་འོངས་པའི་མཁའ་ལ་སྤྱོད་པའི་གནས་སུ་བསྐྱོད་པར་དགོངས་
ནས། སྤྲུལ་པའི་ཚུལ་བསྡུ་བར་མཛད་པའི་དུས་ལ་བབ་པ་ན་བླ་མ་རྗེ་བཙུན་
གྱིས་བཀས་བསྐུལ་ཏེ། ད་ནི་སྔར་ཡང་ནས་ཡང་དུ་སྨྲ་བའི་སྐུ་འདྲ་བཞེངས་
བའི་དུས་ལ་བབ་ཅེས་ལུང་བསྟན་པའི་མཐར། རྗེ་བཙུན་ཉིད་ཀྱིས་ངེས་གསལ་
བཀའ་བསྩལ་པ་ཡང་ཁྱོད་སོང་ཞིག་དང་། མྱང་སྟོད་གནས་རྙིང་གི་གཙུག་
ལག་ཁང་ལས་གྱེན་དུ་འཕགས་པའི་རི་བསུལ་ཞིག་ན། སློབ་དཔོན་ནག་པོ་
སྤྱོད་པ་པ་འགྲོ་བའི་དོན་ཆེད་མཛེ་བོའི་ལུས་གཟུང་པའི་སྐུའི་རྣམ་པ་བཞག་ཡོད་
སྣང་གིས། དེའི་དབུ་ཐོད་ཚམ་ཚོམ་མེད་པར་དྲེགས་ལ་ལོང་ཞིག དེ་ནི་ངའི་
སྐུ་འདྲའི་ནང་བཞུགས་སུ་སྔར་ནས་དམིགས་པ་ཉིད་དེ། ཅེས་ལུང་བསྟན་ཏོ།
མངོན་སུམ་གཟིགས་པའི་ཡེ་ཤེས་སྤྱན། ། གང་ལ་མངའ་བའི་ས་སྐྱ་པ། །
གྲགས་པ་རྒྱལ་ མཚན་ བཀའ་ ཡི་ གསང་། ། རྨད་ བྱུང་ ཡོངས་ སུ་ གྲགས་
འདིའོ། ། དེར་ལུང་བསྟན་གྱི་གནས་གྲུབ་ཕྱིར་བྱོན་པས། གནས་རྙིང་གི་གྲོང་
འདབ་པ་རྣམས་ན་རེ། གཞི་ཕྲང་གི་མཛེ་ཕོ་ཞིག་རྒྱུན་ལྡན་ཡོད་མོད། མདང་
དེ་རི་མ་མཐོང་བས་གུམས་པའམ། ། ཡུལ་གཞན་ཞིག་ཏུ་སོང་མ་ངེས། ཁོ་
བསྡོད་ས་ནི་ཡོལ་གྱི་བྲག་སྐྱིབས་ཡ་གི་ཞེས་འཛུབ་མོས་ལམ་མཚོན་པར་བྱས་པས།
བླམ་རྗེ་བཙུན་པའི་ཡེ་ཤེས་གཟིགས་པ་བཞིན་ཇི་ལྟར་བའི་གནས་དང་མཇལ་
ནས་བཀའ་བསྩལ་ལྟར། དེའི་དབུ་ཐོད་བཅད་དེ། ལྷག་མའི་གནས་ཅི་བདེར་



548_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
བཞག་ནས། རྗེ་བཙུན་གྱི་ཕྱག་གི་པདྨོར་སྟབས་པས་ཐོད་པ་བཉྫ་འབར་བའི་
གཞལ་ཡས་ནང་ན་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་གསལ་བར་
བྱོན་ཏེ་ངོ་མཚར་བའི་གནས་དང་། བྱིན་རླབས་ཆེན་པོའི་དཔལ་འབར་བཞིན་
དུ་སྐུ་འདྲའི་ཐུགས་ཀར་བཞུགས་སོ་ཞེས་གྲག་གོ། འདི་ཡི་གེ་འགའ་རེར་
དཀར་གྱི་ཚབ་བནྡྷེ་གཤིན་རྗེ་བྱས་པ་ཡང་སྣང་ངོ་། ། མ་དག་ལས་ཀྱི་རྨོངས་
པའི་ཡིད། ། དབྱར་མུན་དབྱིངས་དེར་མཁྱེན་པའི་ཀློག ། ཡུད་ཙམ་ཤར་
བས་ཕྱོགས་མཐོང་ཚུལ། ། སྔོན་གྱི་གཏམ་རྙིང་ཡི་གེར་བྲིས། ། མཛེ་ཀླད་
བྱིན་རླབས་བདུད་རྩིའི་རོ། ། གྲགས་པ་རྒྱལ་མཚན་ཧེ་རུ་ཀའི། ། ལྗགས་ཀྱི་རྩེ་
ལ་ལེགས་བླངས་ནས། ། བཏུང་པའི་མཆོག་དེ་ཁོང་གིས་བཞེས། ། མངོན་
པར་ཤེས་པས་རབ་བརྩེན་པ། ། གྲགས་པ་རྒྱལ་མཚན་བཀའ་ལུང་གིས། །
སྤྲུལ་པའི་མཛད་པ་མཐར་ཕྱུང་བ། ། ངོ་མཚར་གཏམ་འདི་ཀུན་ལ་གསལ། །
དེ་ལྟའི་རྟེན་འབྲེལ་རྨད་བྱུང་ལས། ། ནག་པོ་སྤྱོད་པའི་ལུགས་བཟང་པོ། ། ས་
སྐྱའི་བླ་ཆེན་བཞེད་དགོས་བཞིན། ། དུས་འདིར་བདག་གི་སྐལ་བས་རྙེད། དེ་
ལྟརབྱ་བ་ལ་གཉེན་བཏགས། དེའི་ལོ་རྒྱུས་དེ་བླ་མ་ཞང་གིས་གསན་ནས་ཉེ་
གནས་པ་ལ། ང་འཁྲུལ་པ་ཡིན་ནམ། རྒྱ་གར་གྱི་སློབ་དཔོན་ནག་པོ་སྤྱོད་པ་དེ།
བོད་དུ་བྱོན་ནས་རྟེན་རབ་ཏུ་བྱུང་པས་སེམས་ཅན་གྱི་དོན་མཛད་པར་ཡོད་པ།
ཁོང་ལ་ཡུམ་ལེན་ཟེར་དེ་ཇི་ལྟར་ཡིན་ལྟའོ་གསུང་སྐད། བསམ་གྱིས་མི་ཁྱབ་
ཚུལ་འདི་ལ། ། ལ་ལས་རྗེས་སུ་དཔོག་ཞིག་ཀོ། ། ཀོ་བསྐམ་མཁྲེགས་ལྟའི་རྒྱུད་
ལཡང་། ཡང་དག་ངེས་པའི་གཏན་ཚིག་སྐྱེ། ། དེ་ནས་དགུང་ལོ་བཅུ་ཙམ་
ལོན་པའི་ཚེ། ང་ལོ་ཙྪའི་རིགས་སུ་སྐྱེས་ནས་ལོ་ཙྪ་མ་ཤེས་ན་གཉོས་ལོ་ཙྪ་རབས་



549
ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་རྟོགས་བརྗོད།
ཆད་པ་དང་མཉམ། ། འཆི་ན་ཡང་འཆི་ས་རྒྱ་གར་ལེགས་མཉམ་པས་ཉིན་
མཚན་མེད་པར་རྒྱ་གར་དུ་གཤེགས་པ་ཐུགས་ཐག་ཆོད་ནས། དར་ཟབ་དང་
དངུལ་མང་པོ་ཁྱེར་ནས། གླང་ཤོ་རེའི་གསེར་ཁར་གསེར་འཚོལ་དུ་གཤེགས་
པར་དགོངས་ནས། མལ་གྲོ་མདའ་ན་སློབ་མ་གཅིག་བཟོད་པར་དཀའ་བ་
ཐུགས་ཉམས་སུ་བཞེས་པས། དེར་ཆོས་རྗེ་རིན་པོ་ཆེ་ལ་གསོལ་རྒྱུ་མེད་པར་
མཁྱེན་ཅིང་འོ་རྒྱལ་གྲགས་པ་མ་བཟོད་དེ། ཉེ་གནས་པ་འབོད་དུ་བཏང་
ངོ་། ། སྤྱན་སྔར་ཕྱིན་པས་འདི་ལ་ཆ་རྐྱེན་གྱིས་གསུང་གསེར་སྲང་གཉིས་
གནང་། དེ་བསྣམས་བྱོན་པས། བླ་ཡེར་སླེབ་ཙ་ན་གསེར་དེ་སྟོར་ནས་མི་
འདུག་སྐད། ཕྱེ་སྐྱོ་ལ་ཚ་དང་རྡོར་ཡང་བག་ཙམ་རེ་མོད་པར་གསོལ་གྱིན།
དགེ་སྦྱོར་ལ་བརྩོལ་བ་དྲག་པོ་མཛད་པས། རླུང་སྐྱེས་ཏེ་དྲན་པ་སྟོར་ནས་
འགྱེལ་ལོ། ། དེ་ལྟར་གདའ་ཞུས་པས། ཆོས་རྗེའི་ཞལ་ནས། ཐབས་ཤིག་བྱ་
ཡིས། ཤ་ཆེ་ཚོ་ལྡན་པ་ཅིག་ཚོལ་ལ་ཤོག་རྟེན་འབྲེལ་ཞིག་བསྒྲིགས་ཀྱི་གསུང་
ངོ༌། ། ཤ་ཁོག་གསུང་པ་ཁོ་ན་འདྲ་བ་ཅིག་བཙལ་ནས་མཆོད་པ་བྱས་སོ། ། དེ་
ནས་གཟུང་སྟེ་ཕུན་སུམ་ཚོགས་པར་བྱུང་གསུང་ངོ་། ། འབུམ་བའི་གཙོ་བོ་འབྲི་
ཁུང་དུ་བསྐྱལ། བོད་ན་དཀོན་པའི་ཡིད་བཞིན་གྱི་ནོར་བུ་ཚེ་དགོས་འདོད་
ཐམས་ཅད་འབྱུང་བ་གཉོས་ཀྱི་ཐོད་པ་སྨུག་གུར་གྲགས་པ་དེ། ཆོས་རྗེ་ལ་
འབུལ་དགོས་སྙམ་ཙ་ན། མི་ཆོས་དང་བུ་སློབ་རྣམས་ཀྱིས་ཁ་བཀག་པའི་ཚེ།
ཡབ་ཀྱི་ཞལ་ནས། རང་ལ་གཅེས་པའི་ནོར་གང་ཡོད་པ་དེ་རྩ་བའི་བླ་མ་ལ་
འབུལ་དགོས་པ་ཡིན་པས། ཁྱེད་རང་ཆོས་རྗེ་ལ་འབུལ་བ་སྤྲོ་ན་ཕུལ་ཅིག་
གསུང་། འབྲི་ཁུང་དུ་ཁྱེར་ནས་ཕུལ་བས་མཉེས་ནས། དར་ཟབ་མང་པོས་



550 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར། །
དྲིལ་ནས་གསེར་ཁང་དུ་རྟེན་གྱི་ཟླ་ལ་བཞུགས། དེ་ཕུལ་བའི་ལོ་ལ་ཡབ་ཀྱང་སྐུ་
གཤེགས། ལྷ་ས་འཕྲུལ་སྣང་ལ་སོགས་པའི་གནས་དགོན་ཕལ་ཆེར་ཡང་གཞན་
ལ་ཤོར། དེར་མི་ཚོ་ན་རེ། གཉོས་གྲགས་པ་དཔལ་དེ་མ་གྲོངས་ན། གདན་
ས་ཟིན་པ་ཅིག་ཡོད་དེ་ཞི་བར་གཤེགས། ནོར་ཐོད་བཟང་པོ་དེའང་འབྲི་ཁུང་
དུ་བསྐྱལ་བས། སའི་བཅུད་ཐམས་ཅད་ཀྱང་ཤོར་ཟེར་རོ། ། གང་དུ་རང་
དབང་འཕངས་པའི་ནོར། ། བླ་མར་འབུལ་ལ་ལྟོས་མེད་ཀྱི། ། དད་མདུན་ཚེ་
རབས་ཕྱི་མར་ཡང་། ། བག་ཆགས་སད་པར་གྱུར་ལ་ལྟོས། ། འབྲི་ཁུང་གི་
ཚོགས་པ་རྒྱ་ཆེན་པོ་ལ་འབུལ་སྟེན་ལན་གསུམ་མཛད། ཆོས་རྗེ་ཕག་མོ་གྲུར་
བཞུགས་དུས་ལན་གཅིག་སྟེ་བཞི་མཛད་དོ། ། འབྲི་ཁུང་དུ་བུར་སྟོན་དང་པོ་
བྱས་པའི་ཚེ། ཚོགས་ཀྱི་དགེ་འདུན་ལ་བུ་རམ་ཁྲུ་སྒོར་རེ་ཐོང་སྟེ་ཤིན་ཏུ་ཚོགས་
ཆེ་བར་བྱུང་ངོ་། ། ཕྱིས་ཅལ་ཀར་བཞུགས་པའི་ཚེ། སྔར་མ་གྲགས་པའི་བརྒྱ་
འབུལ། ཆོས་བཀའ་བཞི་ཤེས་པའི་དགེ་བཤེས་མྱང་རོ་རྡོར་གཞོན་རིན་དཔལ་
གྱིས་དབུ་བྱས་པའི་དགེ་བཤེས་རྟ་བཟང་བ་སྐྱོན་པ་བརྒྱ། ཁོང་རང་གི་དབོན་
པོས་མགོ་བྱས་པའི་སྐྱེས་པ་རྣ་ཆ་ཅན་གྱི་གཅེས་ཕྲུག་བརྒྱ་ལ་གང་དུ་རེ་རེ་
བཏགས་པའི་བཙུན་ཆུང་བརྒྱ། གསེར་སྲང་བརྒྱ། ཡོད་པ་ཐམས་ཅད་ལ་མེད་
ས་གཅིག་གིས་ཀྱང་གསེར་ཞོ་རེ་རེ་གུར་དཀར་ཆེན་པོ་འབྲི་ཁུང་གི་ཚོགས་པ་
ཐམས་ཅད་ཤོང་པར་གྲགས་པའི་སྦྲ་དཀར་བརྒྱ། རྨ་བྱའི་གདུགས་ཆེན་པོ་རྩིབ་
མ་རེ་རེ་ལ་འདོམ་དོ་དོ་ཡོད་ཅིང་། ཐད་ཀར་ཅལ་ནས་མདོམ་བཞི་བཞི་ཡོད་པ།
གདུགས་ཏོག་ཡུ་བ་གསེར་ལས་བྱས་པ། ཤམ་བུ་དར་སྣ་ལྔ་འཇའ་ཚོན་ལྟར་
བཀོས་ལེགས་པ། སྐུ་རིས་རིན་པོ་ཆེ་སྣ་ཚོགས་སུ་སྣང་བ་ཞིག་གི་ཐོག་དྲངས་རྨ་



ཀུན་མཁྱེན་སནྟ་བྷ་དྲར་སྐྱེ་བ་གཟུང་བའི་རྟོགས་བརྗོད། 551
བྱའི་གདུགས་བརྒྱ། ཟངས་པདྨ་ར་གའི་མདོག་ཅན་གསེར་གྱི་ཁ་དོག་བསྒྱུར་བ་
ལ། ལྕགས་བཻཌཱུརྱའི་ཁ་རྒྱན་ཅན་བཟོ་ཁྱད་དང་ལྡན་པ། སྐད་ཆེ་བ་སྔར་
འཇིག་རྟེན་ན་མེད་པའི་རག་དུང་བརྒྱད། ལྕགས་ནག་བརྒྱ་ལ་བརྡུངས་པའི་ལྟེ་
ཆུ་གཅིག་གི་མགོ་བྱས་པའི་རྟེ་ཆུ་བརྒྱ། གསེར་བུམ་རྣམ་པ་གཉིས་ཀྱིས་གཙོ་
བྱས་པའི་པོ་ཏི་བརྒྱ་ཕུལ་ཞེས་གྲགས་སོ། ། གཞན་ཡང་སྟག་གཟིག་ཉིས་བརྒྱ།
གླང་པོ་ཆེའི་མཆེ་བ། ཁྲི་སྙན་པའི་པགས་པ། དར་རས་དོས། བུར་ལྟང་།
ཚོས། རམ་གྱི་ལྟང་ཚེ། ཐང་སྨན་གྱི་ལྟང་ཚེ་ལ་སོགས་པ་བརྒྱ་བརྒྱ། ཆུ་
ཟངས། ཟངས་རིལ། ཟངས་རྒྱན། ནལ་ཚེ། ལྕགས་རྐྱེན། དངུལ་རྐྱེན།
འཁར་རྒྱན་ལ་སོགས་པའི་སྣོད་སྤྱད་དཔག་ཏུ་མེད་པ་དང་། ཕྲུག་དང་ཐེར་མ་
ལ་སོགས་པ་སྣམ་བུའི་ཚོགས། འབྲུ་དང་། ཇ་མར་ཐུད་ལ་སོགས་བསམ་གྱིས་
མི་ཁྱབ་ཏེ་མདོར་ན་ཟླ་བ་ཕྱེད་དུ་བར་མ་ཆད་ཅེས་གྲགས་ཏེ། ངེས་པར་འབུམ་
སྐྱེལ་སྔ་མས་འབྲི་ཁུང་དུ་སླེབ་ཙ་ན། ཕྱི་མ་ཅལ་ཁ་ནས་འགྲོ་བ་མ་རྫོགས་ཟེར།
དེར་ཆོས་རྗེས། ཉེ་གནས་ཀུན་ལ། ཐང་དུ་ཁྲི་མཐོན་པོ་མཐོད་དམན་མེད་པ།
ངེད་ཕ་པད་གཉིས་ཀ་ཤོང་པ་གཅིག་བརྩིགས་ཅིག ། ང་དང་གཉོས་རིན་པོ་ཆེ་
གཉིས། སྐུ་གསུང་ཐུགས་ཡོན་ཏན་ཕྲིན་ལས་གཉིས་སུ་མེད་པ་ཡིན་ནོ། །
ཁོང་གིས་གནང་ན་ཁོ་བོ་དང་ཡང་གསང་འདུས་ཀྱི་དབང་ཅིག་ཞུ་དགོས་གསུང་
ངོ་། ། དེ་ནས་ཆོས་རྗེ་ཐང་ལ་བྱོན་ནས་ཕྱག་མཇལ་མཛད་དོ། ། ཕྱག་རྟེན་ཚོ་
སྡོམས་པས་གསེར་ཕྱེ་མ་བྲེའི་ཁལ་ཕྱེད་བྱུང་ཞེས་གྲགས་སོ། ། དེར་ཚོགས་པའི་
དགེ་འདུན་རྣམས་ལ། བུ་རམ་མདའ་གང་གྲུ་བཞི་མ། འཐུག་བརྔམས་ལ་
ཁྱུད་རེ་ཡོད་པའི་སེབ་ནས་བུར་རྡོག་ཚེ་ལེ་འདུག་པས་གཞི་མགྲོན་ཐམས་ཅད་ལ་



552_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཁྱབ་པར་མཛད་དོ། ། དུས་དེར་ཚོགས་པའི་དགེ་འདུན་པ་རྣམས་ལ་རྡེའུ་
བསྡུས་ནས་བགྲངས་པས་ལྔ་ཁྲི་ལྔ་སྟོང་ལྔ་བརྒྱ་ཉི་ཤུ་རྩ་ལྔ་འདུག་ཟེར་རོ། །
སྔོན་བཞིན་དུས་འདིར་བླ་མ་ལ། ། རྙེད་པ་སྦྱིན་ལ་མི་ཞུམ་ཡང་། ། དུས་ཀྱི་
དབང་གི་ལོངས་སྤྱོད་ནི། ། ཉུང་ངུ་ཙམ་ལས་རྙེད་མ་གྱུར། གཞན་གྱིས་ཆོས་
རྗེ་ལ་ཆོས་ཞུས་པའི་ཚེ། ཏིང་ངེ་འཛིན་ལ་མཉམ་པར་བཞག་པས་གསན་པར་
གདའ་བ་ལ། སྔར་ལོ་བདུན་འབྲི་ཁུང་ན་བཞུགས་པའི་ཚེ། འདག་སྦྱར་
ཁོངས་ནས་ཆོས་རྗེ་ཅན་འབྱོན་པ་ལ་སྒོ་མི་དགོས་པར་རྩིག་པ་དང་རེ་ལྟེ་ལ་མི་
རྟུག་པར་བྱོན་ཞེས་ ཀུན་གླེང་། ཅལ་ ཀ་ནས་ ལྷའི་ དགོན་ པ་ འདེབས་ སུ་
གཤེགས་པའི་ཚེ། རམ་པ་ལྷའི་སྡིངས་ནས་བྱོན་པས་ཆུ་ཆེན་པོ་རྒྱས། ཞལ་
ནས། ད་ལོ་ལས་ཆུ་ཆེན་བ་མ་བྱུང་གསུང་། སྟོད་སྨད་ཐམས་ཅད་ལ་ཀོ་བ་མ་
ཚུགས་ཆུའི་འགྲམ་དུ་བཞུགས་སོ། ། དེར་ཆུ་ཆེ་གྲགས་པ་ལ། བསམ་ཤེས་
རྣམས་ཀྱིས་ཞུས་པ། རིན་པོ་ཆེ་པ་སྐུའང་ཤིན་ཏུ་གཅེས་ཕར་ཁར་ཆུ་ལ་མི་ཐོན།
མི་ཐར་བཞིན་དུ་ཕྱིན་ན་དགེ་འདུན་མང་པོའང་འགྲོངས། མཛོ་རྟ་ནོར་རྣམས་
ཆུ་ལ་འཆོར། ཞག་ཤས་ཤིག་ལོག་ནས་བྱོན་པ་འཐད་ཞུས་སོ ། རྗེའི་ཞལ་
ནས། ཆུ་འདིའི་ཚོད་ཁོ་བོ་ཆེ་བ་ཡིན་གསུང་ནས། ཉེ་གནས་ལ་གཏོར་མ་
གཅིག་ཤོམས་གསུང་པའི་སྐབས་ཆུ་དེ་རྗེ་ཆུང་རྗེ་ཆུང་ལ་སོང་ཏེ། ཐམས་ཅད་
ཉེས་པ་མེད་པར་ཆུ་ཕ་ཀར་ཐོན་པ་མཐོང་ངོ༌། ། སྐྱེ་བོ་ཐམས་ཅད་ངོ་མཚར་དུ་
གྱུར། སྔོན་ཙ་ན་རྒྱ་གར་དུ་གྲུབ་ཐོབ་ཆེན་པོས་ཆུ་བོ་གྱེན་ལ་བཟློག་ཟེར། དེ་
རིང་རང་རེ་ཚོས་མཐོང་བ་ཡིན་ནོ། ཁོང་གྲུབ་ཐོབ་ཅིག་ཡིན་པ་འདུག་ཏེ།
ལས་ངན་གྱིས་བཀག་ནས་ངོ་མ་ཤེས་ཏེ། བྱིན་རླབས་རེ་མ་ཐོབ་པ་དེ་འགྱོད་



ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་རྟོགས་བརྗོད། 553
ཟེར་རོ། ། རང་སྣང་དག་པའི་ཏིང་ངེ་འཛིན། ། ཇི་བཞིན་གཞན་སྣང་དབང་
བསྒྱུར་ཏེ། ། སྣང་བ་དག་པའི་རང་བཞིན་ནི། ། ཤེལ་ལ་ཚོན་སྒྱུར་ཇི་བཞིན་
ནོ། ། ལ་ཕྱིའི་གངས་ལ་བཞུགས་པའི་ཚེ། ། ཁ་བ་ཉིན་ཞག་བདུན་བབས་
པས། ། ཕུག་པའི་སྒོ་ནི་ཁ་བས་འགགས། ། དེར་བློན་ཆེ་གྲགས་པས་མེ་རྒྱུན་
མ་ཆད་པར་བསོས་ཀྱིན་བཞག་པས་ནུབ་གཅིག་མེ་ཤི་ནས་འདུག ། དེར་མེ་
ལྤགས་ལའང་མེ་མ་ཐོན་པས། ཉི་གནས་ན་རེ། མདངས་མེ་མ་ཆགས་པར་
གདའ་རྩ་བང་སྟེ་མེ་མ་ཐོན་པས། ད་ནང་ཚ་བ་མི་ཐོན་པར་གདའ་ཞུས་པས།
རྗེའི་ཞལ་ནས། ད་ནང་གི་མེ་ཚོལ་བ་དེ་ཁོ་བོ་ལ་བབ་པ་ཡིན་ཏེ་འོང་གསུང་
ཀག་སྟེ་གཞེངས་ནས། ལྤགས་ཚགས་ཅིག་ཡོད་པ་དེ་བསྣམས་ཏེ་ཕུག་པའི་ཕྱིར་
གཤེགས་ཏེ་མེ་འདག་དམར་པོ་ལྕགས་ཚགས་གང་བསྣམས་ནས་བྱོན་ཏེ། འདི་
ལ་མེ་མཐོང་ལ་ཚ་བ་སྐོལ་ཨང་གསུངས། དེར་ཉེ་གནས་ཀྱི་རྟོག་པ་ལ། ལོགས་
ན་ཡོད་པའི་བསྒོམ་ཆེན་པ་གཞན་ལ་ནི་བླངས་ན་ཕུག་སྒོ་ཁ་བས་འགགས་པས་
འགྲོ་ས་མེད་ན། མེ་དེ་གང་ནས་བླངས་བསམ་ལྟར་ཕྱིན་པས་ཕུག་སྒེའི་ཁ་བ་ལ་
ལྕགས་ཚགས་ཀྱིས་བཅུས་པའི་རྗེས་གཅིག་འདུག་པས། དེར་ཁོའི་སེམས་ལ་མེ་
འོང་པ་ངོ་མཚར་ཆེ་སྙམ་མོ། ། ལས་སྣང་དམན་པའི་དྲི་བྲལ་ཚེད། ། ཚ་རེག་
གྲང་རེད་འགལ་མེད་སྟོན། ། ཟད་པར་ཏིང་འཛིན་གནས་བརྙེས་པས། །
མིག་འཕྲུལ་ལྟ་བུའི་ངོ་མཚར་ཅན། ། འབྲི་ཁུང་གི་བླ་ཡེར་མང་སྐོལ་གྱི་གྲལ་དུ་
ཇ་གསོལ་ཞལ་དུ་བླུག་མ་ཁད་ཤ་སྦྲང་ཅིག་ལྷུངས་བྱུང་བས་ཕྱག་གིས་བཏོན་རྩ་
ན་ཤི་འདུག་སྐད། དེར་དེའི་རོ་ཅུང་ཟད་ཅིག་ན་བཟའི་སྟེང་དུ་བཞག་ནས་
ཕྱག་མཐིལ་དུ་བླངས་ཏེ་ཅུང་ཟད་ཅིག་མཉམ་པར་བཞག་པས། སྦྲང་མ་དེ་



554 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལངས་ཏེ་སྒྲ་དང་བཅས་ནས་འཕུར་སོང་། སྙ་ནམ་འབྲུག་ནས་བལ་པོར་
གཤེགས་པར་བཞེད་དེ། དཔོན་གཡོག་བཅུ་བཞི་ཕྱིན་པས། རྒྱལ་པོས་ཕོ་བྲང་
དུ་སྤྱན་དྲངས། སྒོ་རིམ་པ་མང་པོ་འདུག་པས། ། སྒོ་ནས་ཁྱི་རྒོད་ལྕགས་ཐག་
གི་བཏགས་པ་མང་པོ་དང་སྒོ་བསྲུངས་གོ་མཚོན་ཅན་མང་པོ་འདུག ། ལ་ལ་
མདའ་བཀང་པ། ལ་ལ་གྲི་བཏོན་པ། ལ་ལ་མདུང་ནན་པ། དེ་བཞིན་དུ་
དགྲ་སྟ་དང་། ཐོ་བ་ལ་སོགས་པ་མཚོན་ཆ་མང་པོ་གཟིངས་པའི་སེབ་ན་ཕར་ལ་
བྱོན་ནོ། ཉེ་གནས་ཚོ་ཤིན་ཏུ་བྲེད་ཅིང་སྐྱི་གཡའ་བར་གྱུར་ཏོ། ། འདི་སྙམ་དུ་
ཀྱེ་མ་མཐའ་འཁོབ་ཀྱི་རྒྱལ་པོས་ནི་བདག་ཅག་དཔོན་གཡོག་གི་མགོ་བ་སྐོར་ནས།
གཤེད་མའི་སེབ་ཏུ་བཅུག་འདུག་སྙམ་སྟེ་ཡིད་ཤིན་ཏུ་ཞུམ་པར་གྱུར་ཏེ། དེ་
ནས་ཁྲི་ཆེན་པོའི་སྟེང་དུ་དར་ཟབ་བཏིང་པ་ལ་རིན་པོ་ཆེ་བཞུགས་སུ་གསོལ།
ཉེ་གནས་ཀུན་ལའང་དར་ཟབ་བཏིང་ནས་བསྙེན་བཀུར་རྒྱ་ཆེན་པོ་བྱས་སྐད།
དེ་དུས་ཕུལ་བའི་ལྷུང་བཟེད་ནི་ད་ཆོས་ལུང་བྱང་རྩེ་ང་ཕྱིར་རོལ་དུ་འགྲོ་བའི་ཚེ་
ཁྱེད་ཚོས་སྐྱེལ་བསུ་བྱེད་པ་བཞིན་དུ། གྲུབ་ཐོབ་འདི་ལའང་གྱིས་ཤིག་ཟེར་
རོ། ། དེར་འཁོར་རྣམས་ཀྱིས་མཚོན་ཆ་སྣ་ཚོགས་དང་། རོལ་མོའི་སྒྲས་སྐོར་
ནས། གྲོ་ལམ་གཅིག་གི་སར་བསྐྱལ་ཏེ་ལོག་གསུང་ནས། དེ་ལས་བྱེད་པའི་
སྐྱེལ་ཐུང་སྔར་ཡོང་མ་མྱོང་གསུང་ངོ༌། ། དེ་ལྟར་རྒྱལ་པོ་འཁོར་བཅས་ཀྱིས་
ཞབས་ཏོག་དང་སྐྱེལ་ཐུང་བྱས་ཟེར་བ་དེ། བལ་གླིང་བཞི་ན་དྲག་པའི་འབའ་
རོ་ཨོ་ར་བི་རི་དང་། བྷ་རོ་སྨན་དགེ་གཉིས་ཀྱིས་ཐོས་ནས། སྤྱན་འདྲེན་དུ་
བྱུང་བས། ཁོང་གཉིས་སྤྱན་འདྲེན་པ་སྔ་ཕྱི་ལ་མ་འཆམ་པས། སྤྱན་སྔ་ནས་
ཞལ་ལྕེ་མཛད་དེ། སྔོན་ལ་གཅིག་ཅན་ཞག་བཅུ་གཅིག་བསྡད་ལ། དེ་ནས་



ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་རྟོགས་བརྗོད།
555
གཅིག་ཏུ་ནམ་འགྲོ་འགྲོ་བསྡད་པར་བྱའོ། ། གསུངས་པས་ཁོང་དག་དད་
དོ། ། གཞན་ཡང་བལ་གླིང་བཞིའི་བྷ་རོ་གྲྭ་མ་ཕལ་གྱིས་ཀྱང་བསྙེན་བསྐུར་བྱས་
སོ། ། བཟོ་རིག་པ་ལ་གླིང་བཞོ་ན་མཁས་པའི་ལྷ་བཟོ་གཅིག་ལ། འབྲི་ཁུང་གི་
གསེར་གདུགས་ཆེན་མོའི་བཟོ་མཛད། དེ་ནས་འཕགས་པ་ཤིང་ཀུན་ལ་མཆོད་
པ་བྱེད་དུ་བྱོན། དུར་ཁྲོར་མ་རྡོ་ལིར་ཚོགས་འཁོར་མཛད་ནས་ནམ་ལང་ལང་
བཞུགས་ཏེ། མཚན་མོ་ཉེ་གནས་ཚོའི་སྣང་བ་ལ། འཇིགས་ལ་སྐྱི་གཡའ་བར་
བྱུང་ནས་མགོ་ཕུར་ནས་ཉལ་ལོ། དེ་ནས་སྐྱ་རེངས་ཤར་བ་དང་། ཉེ་གནས་
ཚོའི་འཇིགས་པ་བསངས་ཏེ། ནམ་ལངས་པ་དང་དཔོན་གཡོག་ཚོས་གྲོང་དུ་
བྱོན་ནོ ། བུ་གང་དང་འཇའ་མི་ལི་དང་། སྐྱི་རོང་གི་འཕགས་པ་ཝ་ཏི་དང་
གསུམ་སྤྲུལ་པའི་སྐུ་མངོན་སུམ་དུ་ཞལ་གཟིགས་སོ། ། རྒྱ་གར་ལ་སོགས་ཡིན་
ནམ་ཀྱང་ཟེར། ས་ཕྱོགས་གཅིག་ཏུ་བཞུགས་ཙ་ན། འབྲི་ཁུང་པའི་རི་པ་ཁ་
ཅིག་བྱུང་ནས་ཁྱེད་གྲུབ་པ་ཐོབ་པའི་རྣལ་འབྱོར་གྱི་དབང་ཕྱུག་ཏུ་གྲགས། རྒྱུ་
འབྲས་ཀྱི་རྟེན་ལ་མངའ་བརྙེས་པ་ཡིན་པས། དེ་རིང་རྟེན་འབྲེལ་ཅིག་བསྒྲིགས་
ནས་རྒྱུ་འབྲས་མངོན་སུམ་དུ་འོངས་པ་ཅིག་མཛད་པར་ཞུས་པས་སྤྱན་སྔ་ནས་
ཁྱེད་རང་དངོས་པོ་དག་པ་ཅིག་ཚོལ་ལ་མཆོད་པ་ཤོམས་པའི་གྲབས་ཀྱིས་ཤིག་
གསུངས་སོ། ཁོང་ན་རེ་དེ་རིང་ཉིན་གང་ལ་རྟ་གཅིག་ཡོང་བའི་རྟེན་འབྲེལ་
སྒྲིག་འཚལ་ཟེར་རོ། ། རྗེའི་ཞལ་ནས་ཤ་ཆེ་ལ་ཚོ་ལྡན་པ་ཅིག་ཚོལ་དང་
གསུངས་པས། ། ཁོང་གིས་བྱང་པའི་ལུག་རྒན་བསད་པའི་ཤ་ཁོག་ཆེ་ལ་ཤ་ཆུང་
པ། མི་ལག་མང་པོ་འགྲིམ་པ་ཅིག་ལས་མ་རྙེད་ནས་མཆོད་པ་བྱས་སོ། །ཉི་
མནུབ་ནུབ་ཅི་ཡང་མ་བྱུང་པས། སྒོམ་ཆེན་པ་དེ་ཀུན་ཕག་ན། རིན་པོ་ཆེ་



556
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
གཉོས་ཀྱི་རྟེན་འབྲེལ་ཡང་གདུགས་པ་མིན་ནོ་ཟེར་རོ། ། ས་ནག་ཆིལ་སོང་ཙ་
ན་གཟིམས་ཁང་གི་སྒོ་བརྡུང་དུ་བྱུང་པས། སུ་ཡིན་བལྟས་པས་མི་གཅིག་གིས་
རྟ་རྒན་ཆེ་ལ་ཉམས་སྲབ་པ། རྔོག་མཇུག་གཉིས་ཀ་ཟེགས་པ། རྨིག་པ་ཟད་པ་
ཞིག་ཁྲིད་བྱུང་ནས། ཁོ་ན་རེ ། དེ་རིང་ཆོས་སྟོན་ཙ་ན་རིན་པོ་ཆེ་པ་འདི་ན་
བཞུགས་ཟེར་བ་ཐོས་ནས། དེར་རྟ་འདི་འབུལ་སྙིང་འདོད་པ་ཅིག་བྱུང་ནས་
འོངས་པ་ལགས་འདི་བས་བཟང་བ་འབུལ་དགོས་པ་ཡིན་ཏེ། ད་རེས་འདི་ཀ་
ལས་མི་གདའ་སྟེ་ཐུགས་མཉེས་པར་ཞུ་ཟེར་ནས་ཕུལ་ལོ། དེར་རྗེ་རིན་པོ་ཆེས་
རི་པ་རྣམས་ལ་གྲུབ་ཐོབ་དང་རྟོགས་ལྡན་ཨེ་ཡིན་མི་ཤེས་ཏེ། རྟེན་འབྲེལ་
བསྒྲིག་ན་དེ་ལྟར་བྱས་ནས་སྒྲིག་པ་ཡིན། དེ་རིང་ཁྱེད་རང་གི་ཤ་དེ་དངོས་པོ་
དག་ན་རྟ་མཆོག་ས་ཕྱོགས་འདི་ན་དགའ་ཟེར་བ་ཅིག་འོང་པ་ཡིན་ཏེ། མཆོད་
པའི་དངོས་པོ་མ་དག་པ་ལ་བརྟེན་ནས་དངོས་པོའི་རྟེན་འབྲེལ་མ་ལུས་རྟའང་ཤ་
ཁོ་ན་འདྲ་བ་ཅིག་གདའ་འོ་གསུང་སྐད། ལ་ཕྱིར་བཞུགས་པའི་དུས་སུ་དཔོན་
གཡོག་དྲུག་རྒྱས། གངས་ཏེ་སེ་དང༌། མཚོ་མ་ཕམ་ལ་བྱོན་པས། ཁྲུས་སྒོ་
གཅིག་ཏུ་ཁྲུས་མཛད་པ། མཁན་པོ་བཟང་པོ་ལ་སོགས་པ་དྲུང་ན་ཡོད་པ་
རྣམས་ཀྱིས། མཚོའུ་དཀྱིལ་ན་སྐྱིལ་ཀྲུང་མཛད་ནས་བཞུགས་པ་མཐོང་ངོ༌། །
འབྲོག་པའི་མི་རྣམས་ཀྱིས། རྗེ་ཉིད་མཚོའི་སྟེང་དུ་ཆོས་བཞག་པའི་སྟེང་དུ་
དཀྱིལ་ཀྲུངས་ཀྱི་འགྲོས་སྟབས་ཀྱིས་མཚོའི་དབུས་སུ་བྱོན་ནས་སླར་སྐྱིལ་ཀྲུངས་
ཀྱི་འགྲོས་ཀྱིས་འཁོར་རྣམས་ཀྱི་སར་བྱོན་པ་མཐོང་ངོ༌། ། དེའི་ཚེ་འབྲི་ཁུང་
པའི་བསྒོམ་ཆེན་ཅིག སུ་རངས་ན་ཡོད་པས། དེ་ངོ་མཚར་ནས། ཉིན་
མཚན་མེད་པར་རྒྱུགས་འབྲི་ཁུང་དུ་ཕྱིན་ནས། ཆོས་རྗེ་ལ་རྗེ་གཉོས་ཀྱིས་མཚོ་



ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་རྟོགས་བརྗོད། 557
མ་ཕམ་ལ་སྐྱིལ་ཀྲུངས་མཛད་དེ། ཀླུའི་རྒྱལ་པོ་མ་དྲོས་པའི་ཕོ་བྲང་དུ་བྱོན་ནས།
མཚོ་འགྲམ་ན་ཡོད་པ་ཀུན་གྱིས་ཀྱང་མཐོང་གདའ་ཞུས་པས། ཆོས་རྗེའི་ཞལ་
ནས། དགེ་བཤེས་གཉོས་ཀྱིས་མཚོ་མ་ཕང་ལ་སྐྱིལ་ཀྲུང་བྱས་པའང་མེད་ཀྱིས།
ས་ཕྱོགས་དེའི་མི་རྣམས་ཀྱི་རྣམ་པ་ལ་ཤར་བ་ཡིན་ཏེ་འོངས་གསུངས་པས།
སྒོམ་ཆེན་དེ་ན་རེ། ཆོས་རྗེའང་སློབ་མ་ལ་ཕྲག་དོག་བྱེད་དུ་ཟིན། ཁོང་གིས་དེ་
ལྟར་མཛད་པ་ཐམས་ཅད་ཀྱིས་དངོས་སུ་མཐོང་བ་ཡིན་ཟེར་སྐད། རྩ་རིར་
བྱོན་པའི་ཚེ། ལྷོ་ན་སྤ་གྲོ་ལྕལ་ཀ་བྲག་དཀར་འཛུམ་པ་བྱ་བ། སྒྲུབ་གནས་ཁྱད་
པར་ཅན་ཡོད་ཟེར་བ་གསན་དཔོན་གཡོག་མང་པོས་བྱོན་པས། གནོད་སྦྱིན་རྡོ་
རྗེ་བྲག་སྐྱེས་ཚོས་གདན་དྲངས་ཕག་རིར་བྱོན་ནོ། ། ལྷོ་ཁ་བཞི་མུན་པའི་དམག་
རུམ་ལྟ་བུ། ཀླ་ཀློའི་སྐྱེ་བོ་ལས་དགེ་སྡིག་འཆོལ་པར་སྤྱོད་པ་རྣམས་ཀྱི་ཡུལ་དུ།
སངས་རྒྱས་ཀྱི་བསྟན་པ་དར་རྒྱས་མཛད། ས་ཕྱོགས་དེ་ན་མི་ཤིའི་དགེ་བ་དུད་
འགྲོ་བསད་ནས་བྱེད་པ་དེ་རྒྱུན་བཅད། བླ་མ་ལ་འབུལ་བ། ཆོས་ལ་འབྲི་ཀློག
དགེ་འདུན་ལ་སེམས་བསྐྱེད་དབང་བསྐུར་ཞུ་བའི་སྲོལ་གཏོད་དེ། ཐམས་ཅད་
སྨིན་ཅིང་གྲོལ་བར་མཛད་དོ། ། གཞན་ཡང་ཅོ་རོ་འབྲིང་མཚམས་དང་། ལ་
སྟོད་ལྷོ། རྒྱང་རོ་ཉིང་རོ་རོ་ཁུ་ལེ། འབྲོག་པའི་མི་སྡིག་པ་ལ་སྤྱོད་པ་ཐམས་
ཅད་ཀྱང་དགེ་བཅུ་ལ་བཙུད་ནས། གང་དུ་བྱོན་ཞིང་ཞབས་ཀྱི་བཅགས་པ་
ཐམས་ཅད་བཀྲ་ཤིས་པར་མཛད་དོ། ། ཞལ་མཐོང་ཞིང་གསུང་ཐོས་པའི་སྐྱེ་
བོ་ཐམས་ཅད་བློ་ཁ་ཆོས་ལ་མ་འགྱུར་བ་མེད་དོ། ། རང་སྣང་དབང་དུ་འདུས་
པའི་ཚེ། ། གཞན་སྣང་དག་ཀྱང་དེ་བཞིན་ཏེ། ། རང་གཞན་གཉིས་ཀའི་དོན་
ཡོད་པའི། ། གནས་འདི་ཨུ་དུམ་མེ་ཏོག་འདྲ། ། དང་པོར་གནས་པ་རྒྱ་མཚོ་



558 ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ལྟ་བུ་ལ་མངའ་བརྙེས་ཤིང་། ཤེས་བྱ་གང་ལའང་མ་རྨོངས་པས། རབ་ཏུ་བྱུང་
ནས་འབྲི་ཁུང་དུ་བྱོན་ཏེ། བླ་མ་ལ་མཉེས་པ་གསུམ་གྱིས་མཉེས་པར་མཛད་
དོ། ། འཁོར་དུ་དགེ་འདུན་གྱི་ཚོགས་རྒྱ་མཚོ་ལྟ་བུ་ཡང་ཡང་བསྡུས་པས་ཐམས་
ཅད་ཕག་ལོའི་རྟ་ཟླའི་ཚེས་གཅིག་ལ། བརྒྱུད་འཛིན་སངས་བཟང་པོ་ལ་སྐུའི་
རྒྱལ་ཚབ་ཏུ་དབང་བསྐུར་ཏེ་ངོ་མཚར་བའི་ལྟས་དུ་མ་དང་བཅས་ནས་སྤྲུལ་པའི་
སྣང་བ་བསྡུ་བའི་ཚུལ་བསྟན་རྗེས། སྐུ་གདུང་ཞུགས་ལ་ཞེན་པས་དབུ་ཐོད་ལ་
ཨ་ཡིག་འབུར་དོད་དང་། ཐུགས་ཡེ་ཤེས་རྡོ་རྗེ་རྩེ་ལྔ་པ་རིང་བསྲེལ་གྱིས་རྒྱན་པ་
རང་བྱོན་ཞ་ལུ་རི་ཕུག་ཏུ་སྤྱན་དྲངས། བུ་སྟོན་རིན་པོ་ཆེས་བཀའ་བཀོད།
གཟུངས་བཞུགས། རབ་གནས་མ་ལུས་པ་གནང་བའི་ཚེ་དཔག་ཏུ་མེད་པའི་སྐུ་
བྱིན་རླབས་རྨད་བྱུང་འདིར་བཞུགས་ཏེ་ད་ལྟ་ཡང་འགྲོ་བའི་དོན་ལ་མངོན་སུམ་
གྱི་མཐུ་དང་ལྡན་པ་འདིའོ། ། བཟོ་གནས་དབྱིབས་བཀོད་ཇི་སྙེད་པ། ། གང་
ལའང་མཁྱེན་པའི་མཐུ་ཐོབ་ཅིང་། ། ལཉྫ་ཝརྟུ་ན་ག་ར། ། ཡི་གེའི་རྣམ་
གྲངས་མ་ལུས་དགོངས། ། ཤེས་བྱའི་ཡུལ་ལ་མ་རྨོངས་པའི། ། བློ་གྲོས་གསལ་
བའི་ཉི་མ་ཁྱོད། ། འདིར་ནི་མ་རིག་མུན་པའི་ཁྱིམ། ། བདག་སེམས་ནུབ་རིའི་
མགུལ་དུ་གཟིམས། ། འོན་ཀྱང་མ་བསྒྲིབས་ཡིད་གཅིག་པུ། ། ལུས་ངན་
འགྱུར་བའི་གར་མཁན་ཏེ། ། སྔ་མ་ཕྱི་མར་འཕོ་མིན་ལ། སྔ་མར་མ་རྟེན་ཕྱི་
མ་ཅི། ། དེ་ལྟའི་རྟེན་འབྱུང་རོལ་མོ་བ། སྣ་ཚོགས་སྣང་བའི་འཆར་སྒོ་
ཡང་། ། ཞེན་མེད་སྒྱུ་མའི་རང་ཉམས་སུ། བདག་གིས་འཇིགས་པ་མེད་པར་
རྟོགས། དེ་ལྟར་ན་ཀུན་མཁྱེན་སངྒྷ་བྷ་དྲར་སྐྱེ་བ་གཟུང་བའི་ཡལ་འདབ་ཏེ་
རབ་ཏུ་བྱེད་པ་དགུ་པའོ།། །།



559
༄༅ ། ། འཇམ་དབྱངས་བཀྲ་ཤིས་དཔལ་ལྡན་
གྱི་རྟོགས་པ་བརྗོད་པའི་ཡལ་འདབ།
༄༅། ། གང་ཡང་ལེགས་པར་སྦྱངས་པའམ་མཐུ་དང་ལྡན་པ་ནི་མང་དུ་སྨྲ་
བའི་རྣམ་དཔྱོད་དང་། བློ་གྲོས་ཀྱི་སྤྱན་ལྷག་པར་ཡངས་པའམ་ཞེས་མཁས་
པའི་རིང་ལུགས་གདགས་པ་ལ་ཡིད་རབ་ཏུ་གཞོལ་བར་བྱའོ། ། དེའང་འདི་
སྐད་ཅེས་ཐོས་ཏེ། འཇམ་པའི་དབྱངས་བཀྲ་ཤིས་དཔལ་ལྡན་ཉིད་གང་དུ་
འཁྲུངས་པའི་ཡུལ་ནི། བསམ་ཡས་སུ་ལུག་གི་ལོ་ཡབ་ཡུམ་སྐལ་ལྡན་ལ་སྐུ་
བལྟམས་ལ། རབ་ཏུ་མ་བྱུང་གོང་ཕར་ཕྱིན་གྱི་གཞུང་འཛིན་པའི་དུས་ན་རྣལ་
ལམ་དུ་བྱང་ཆུབ་ཆེན་པོའི་དྲུང་དུ་མཇལ་བ་ལ་བྱོན་པས་ཕྱག་བརྐྱངས་བྱུང་བ་
ལ་འཇུས་པ་ན་ཕྱག་ལ་དྲོད་ཆེན་པོ་འབར་བ་གཅིག་བྱུང་གསུངས། འཇམ་
དབྱངས་དཀར་པོའི་བསྒྲུབ་པ་མཛད་ཚེ། རྣལ་ལམ་དུ་གཙུག་ལག་ཁང་གཅིག་
ཏུ་བྱོན་པས། འཇམ་དཀར་བཞེངས་ནས་རྡོ་རྗེ་སྤྱི་བོར་བཞག་དྲིལ་བུ་ཡང་
ཡང་ཡང་གསིལ་བྱུང་པས། བདག་ལ་དབང་བསྐུར་བ་ཡིན་པ་འདུག་སྙམ་པ་
བྱུང་གསུངས། སྤྱན་རས་གཟིགས་མི་དཀར་པོའི་རྣམ་པར་བྱོན་ནས། རྟའི་
མིང་རྒྱལ་པོའི་སར་འགྲོ་དགོས་པའང་སྲིད་ཅེས་སྨྲས་ནས་མི་སྣང་བར་སོང་།



560_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
འདི་ལ་དྲུང་ཆེན་གྲགས་པ་དཔལ་བཟང་པོ་བས་རྒྱ་ཡུལ་དུ་གདན་འདྲེན་འོང་
གསུང་བ་ཨེ་ཡིན་ཞུས་པས་ཚེ་འདི་ལ་མིན་གསུང་། ། ཇི་ལྟའི་གནས་ལ་སྒྲིབ་
མེད་སྤྱན། ། ཇི་སྙེད་གཟིགས་པའི་མཐུ་ལྡན་པས། ། ཇི་བཞིན་ལུང་གི་དེངས་
གསལ་བ། ། ཅི་ཙམ་གྱུར་ཚུལ་གཞན་དུ་འབྱུང་། ། རྩེ་ཐང་དུ་རབ་ཏུ་བྱུང་
ནས་གསང་ཕུར་ཐུགས་གཉེར་ལ་བྱོན། དེ་ནས་འདུལ་འཛིན་པ་ཤ་མི་སྨོན་
ལམ་འོད་ཀྱིས་བཀའ་བརྒྱུད་པས་ཐག་མ་པས་ཆོས་ཀྱི་སེང་གེའི་བུ་ཆེན་སྤེལ་ཏེ་
དགྲ་བཅོམ་པ་བརྩོན་འགྲུས་དབང་ཕྱུག་གི་གདན་ས་བ་སྐྱོར་མོ་ལུང་པའི་མཁན་
ཆེན་བཀའ་བཞི་པ་བློ་གསལ་བ་ལ་འདུལ་བ་མདོ་རྩ་བ། འགྲེལ་པ་བཞི། ལུང་
སྡེ་བཞི། སྦལ་ཏིའི་ཊིཀ་ཆེན། མངོན་པ་མཛོད་རང་འགྲེལ་དང་བཅས་པ་
གསན། གནས་དེར་ནུབ་ཅིག་མནལ་ལམ་ན་བྲག་རི་མཐོན་པོ་ཅིག་གི་རྩེར།
ས་སྐྱ་བ་གོང་མ་རྣམས་བྱོན་པའི་ལམ་འདི་ཡིན་ཟེར་བའི་སྤང་ལྗོངས་ཤིན་ཏུ་
བདེ་བ་ཅིག་འདུག་པ་ལ་བྱོན་ནས་བྲག་རིའི་རྩེར་སླེབ་བྱུང་པས། སྐྱེ་བ་ཕྱི་མ་ལ་
ལམ་འབྲས་ལ་ཕན་ཐོགས་ཆེན་པོ་འོང་པའི་རིགས་སུ་འདུག་གསུང་། ཕྱི་མའི་
དུས་འདིར་ལམ་འབྲས་ཀྱི། ། སྲོལ་ཆེན་བཅོ་བརྒྱད་ལེགས་ཕྱེ་ནས། ། ཡང་
ཡང་སྨྲ་བ་ལྷུར་ལེན་འདི། ། གསལ་བར་དགོངས་པ་ཨེ་མ་མཚར། ། ནུབ་
གཅིག་མནལ་ལམ་དུ་མི་ནག་པོ་ཅིག་བྱུང་ནས་ཁྱོད་ལ་ང་དགོས་ཟེར་བ་ཨེ་ཡིན་
ཟེར། དེ་ཡེ་ཤེས་མགོན་པོ་ཕྱག་དྲུག་པ་ཡིན་པར་དགོངས་སོ། ། ནུབ་གཅིག་
མིནག་པོ་གཅིག་ཀྵེ་ཏྲ་པཱ་ལ་ཡིན་ཟེར་ངའི་གཏོར་མ་འདིས་ཨེ་ཆོག་གསུངས་
པས་དེ་ཀ་བྱས་པས་གཏོར་མ་ཐོབ། ཡིད་གདུང་བྱས་པས་ཆོག་ཟེར། ཁྱོད་ཀླུ་
ཏྲ་པཱ་ལ་ཡིན་ན་ཀྵེ་ཏྲ་པཱ་ལའི་རྣམ་འགྱུར་མི་འདུག་པ་གསུངས་པས། ཁྱེད་སྐྲག་



འཇམ་དབྱངས་བཀྲ་ཤིས་དཔལ་ལྡན་གྱི་རྟོགས་བརྗོད།
561
དགོས་པ་ཡིན་ཟེར་ནས་ཕྱིར་སོང་པ་ན་ཀྵེ་ཏྲ་པཱ་ལའི་རྣམ་འགྱུར་ཇི་ལྟ་བ་བཞིན་
བྱས་སོང་གསུངས། བསམ་ཡས་སུ་རྔོག་པའི་ཆོས་སྐོར་ཞུ་བའི་བླ་མ་རྔོག་པ་
བྱང་ཆུབ་དཔལ་བ་གདན་འདྲེན་བཏང་བའི་ནུབ་ཐོག་ཁའི་འཇའ་རིས་ལ་
གཅིག་གིས་དབྱུག་གུ་རྐྱབ་པའི་སྐད་ཀྱི་གྲངས་བྱས་པས་སོ་དྲུག་བྱུང་། བླ་མ་
འབྱོན། རྒྱུད་སྡེ་སུམ་ཅུ་སོ་དྲུག་ཐོབ་ཟེར་བ་བྱུང་། དུད་གསོལ་རྗེས་གནང་
མཛད་ནུབ་རྔོག་པ་བཞེངས་ནས་རྡོ་རྗེ་དང་དྲིལ་བུ་བསྣམས། དོ་ནུབ་ལས་
རིག་པ་དྭངས་པ་མ་བྱུང་གསུང་ནས་ཐུགས་འུར་ཡུན་རིང་པོའི་བར་དུ་རྒྱུགས།
དེ་ནས་ཙོང་ཁ་བ་ལ་མཁན་པོ་ཞུས། འདུལ་འཛིན་པ་གྲགས་པ་རྒྱལ་མཚན་ལ་
ལས་ཀྱི་སློབ་དཔོན། རྒྱལ་ཚབ་དར་མ་རིན་ཆེན་ལ་གསང་སྟེ་སྟོན་པའི་སློབ་
དཔོན་ཞུས་ཏེ། དད་པས་ཁ་བསྐོང་བའི་དགེ་འདུན་ཉི་ཤུའི་དབུས་སུ་བསྙེན་
པར་རྫོགས། ལུག་ལོ་སྣེའུ་གཞིས་ཀར་བཞུགས་པའི་ནུབ། མནལ་ལམ་དུ་དར་
འབག་ལུང་པའི་འབག་སྨྲ་སེང་གི་ཆོས་སྡེ་བྱུང་ནས་ཕེབས་པའི་སྣང་བ་བྱུང་།
ལྷ་གནམ་ཐེ་དཀར་པོ་ཡིན་ཟེར་བ་ཅིག་བྱུང་ནས། ཁྱེད་ཀྱི་འདིར་ཆོས་སྡེ་ཅིག་
ཐོབ། ངས་ཁྱེད་ལ་བཙུན་པ་སྟོང་ཕྲག་ལྔ་འབུལ་ཟེར་བ་ཅིག་བྱུང་། དུས་ཕྱིས་
འཕྱི་མོ་ཆོས་རྗེ་པའི་ཞལ་ནས། སྔར་ལྷ་གནམ་ཐེ་དཀར་པོས་བཙུན་པ་སྟོང་
ཕྲག་ལྔ་འབུལ་ཟེར་བ་དེ་བསྙེན་རྫོགས་ཀྱི་མཁན་པོ་བྱས་པའི་གྲངས་ལ་བསམ་
པར་འདུག་གསུང་། སྤྲེའུ་ལོ་ དཔལ་ལྡན་འབྲས་སྤུངས་ཀྱི་ཆོས་སྡེ་བཏབ།
མཚན་ཉིད་ཀྱི་གྲྭ་ཚང་དྲུག་གི་སློབ་དཔོན། སྔགས་པའི་སློབ་དཔོན་གཅིག་ཀྱང་
བཀོས། འབྲས་སྤུངས་སུ་ཉིན་ཅིག་འགའ་ཞིག་ལ་དུས་ཀྱི་འཁོར་ལོའི་རྒྱུད་དོན་
གཅེས་པ་འགའ་ཞིག་གསུངས་པས་དེའི་ནུབ་མནལ་ལམ་དུ་སྲིན་པོ་རིའི་བདེ་



562
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཆོག་རང་འབྱོན་མཇལ་བ་ལ་བྱོན། གཙུག་ལག་ཁང་གི་ནང་དུ་བྱོན་པས།
བུད་མེད་སྨ་ར་སེར་པོ་ཅན་ཐོད་པ་ཁྲག་གིས་ཅུང་མ་གང་བ་གཉིས་འདུག་པ་ལ།
སྐྱེ་བ་སྔ་མ་ཅི་འདྲར་སྐྱེས་དྲིས་པས། དེ་གཉིས་ན་རེ། ཁྱོད་གཉོས་ཆེན་པོ་ལྷ་
ནང་པའི་སྐྱེ་བ་ཡིན་ཟེར། . ཁྲག་འདི་ཅི་ཡིན་དྲིས་པས། ངེད་མཁའ་འགྲོ་མའི་
སྙིང་ཁྲག་ཡིན། ཨ་ཙ་མ་ཁྱོད་དམ་ཚིག་མེད་པ་ལ་གསང་སྔགས་འཆད་པ་དེ་
འདྲ་མ་བྱེད་ཟེར། གསང་སྔགས་བཤད་ཙ་ན་མཁའ་གྲོ་མ་རྣམས་ཀྱི་སྙིང་ཁྲག་
འཕོ་བ་ཙམ་གྱི་སྡུག་བསྔལ་ཡོད་པར་སྣང་གསུང་། དེ་ཕྱིན་ཆད་གསང་སྔགས་
ཀྱི་ཆོས་ནན་ཆེར་ཞུས་ཀྱང་ཅུང་ཟད་ཙམ་ལས་མི་སྣང་། རྫུན་སོབ་སྨྲ་བའི་ཡུལ་
མིན་པའི། ། དཔང་པོའི་གཏན་ཚིགས་འདི་འདྲ་ཉིད། ། མ་མཐོང་ཡུས་ཆེ་
བླུན་རྨོངས་ལ། ། ལྐུག་པར་འོན་པ་བརྡ་སྤྲོད་ཚུལ། ། ལྷ་སར་སྨོན་ལམ་ཆེན་
མོའི་དུས་སུ། ནུབ་ཅིག་ཇོ་བོ་རིན་པོ་ཆེའི་དྲུང་མཇལ་བ་ལ་བྱོན། ཇོ་བོའི་ཞལ་
ནསཆུ་བྱུང་བའི་ཚེ་ཆུ་དེ་གསོལ། པོ་ཏི་བརྒྱའི་ཚིག་དོན་གཉིས་ཀ་ཐུགས་ལ་
གཟུང་ནས་འཆད་པར་དམ་བཅས་པའི་དམ་བཅའ་མཐར་ཕྱིན་པའི་པོ་ཏིའི་
རྣམ་གྲངས་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ་འདི་རྣམ་
ཡོད་ལེའུ་བརྒྱད་ལ། འཕགས་པ་བརྒྱད་སྟོང་པ། ཡོན་ཏན་རིན་པོ་ཆེ་སྡུད་པ།
རྡོ་རྗེ་གཅོད་པ། ཤེས་རབ་སྙིང་པོ། མདོ་སྡེ་དགོངས་པ་ངེས་འགྲེལ། ས་ལུ་
ལྗང་པའི་མདོ། རྟེན་འབྲེལ་གྱི་མདོ། འཕགས་པ་བཟང་པོ་སྤྱོད་པའི་སྨོན་
ལམ། སོ་སོ་ཐར་པའི་མདོ། མདོ་སྡེ་ས་བཅུ་པ། ཆེད་དུ་བརྗོད་པའི་ཚོམས།
མངོན་རྟོགས་རྒྱན། མདོ་སྡེ་རྒྱན། དབུས་མཐའ་རྣམ་པར་འབྱེད་པ། ཆོས་
དང་ཆོས་ཉིད་རྣམ་པར་འབྱེད་པ། ཐེག་པ་ཆེན་པོ་རྒྱུད་བླ་མ། མདོ་ཀུན་ལས་



འཇམ་དབྱངས་བཀྲ་ཤིས་དཔལ་ལྡན་གྱི་རྟོགས་བརྗོད།
563
བསྡུས། དབུ་མ་རྩ་ཤེ། རིག་པ་དྲུག་ཅུ་པ། སྟོང་ཉིད་བདུན་ཅུ་པ། རྩོད་
ཟློག ཞིབ་མོ་རྣམ་འཐག དབུ་མ་རིན་ཆེན་ཕྲེང་བ། བཤེས་སྤྲིང་། ཆོས་ཀྱི་
དབྱིངས་སུ་བསྟོད་པ། འཇིག་རྟེན་ལས་འདས་པར་བསྟོད་པ། ཤེས་རབ་བརྒྱ་
པ། སྐྱེ་བོ་གསོ་ཐིག མདོར་བྱས། མདོ་སྲེད། དབུ་མ་བཞི་བརྒྱ་པ། ཡེ་
ཤེས་སྙིང་པོ་ཀུན་ལས་བསྡུས་པ། དབུ་མ་འཁྲུལ་འཇོམས། ལག་ཚང་མ། ཆ་
ཤས་ཀྱི་ཡན་ལག་གི་རབ་བྱེད། སྐྱེས་རབས་སོ་བཞི་པ། སྨོན་ལམ་བདུན་ཅུ་པ།
བླ་མ་ལྔ་བཅུ་པ། རྣམ་གཞག་རིམ་པ། དབུ་མ་སྙིང་པོ། རྟོག་གེ་འབར་བ།།
རྡོ་རྗེ་སེམས་དཔའི་སྒྲུབ་ཐབས། རྩ་ཤེའི་འགྲེལ་པ་ཚིག་གསལ། དབུ་མ་
འཇུག་པ། དེའི་རང་འགྲེལ། སྤྱོད་འཇུག བསླབ་པ་ཀུན་ལས་བསྡུས་པ།
དབུ་མའི་དེ་ཁོ་ན་ཉིད་ལ་འཇུག་པ། བདེན་གཉིས་རྣམ་འབྱེད། དབུ་མ་རྒྱན།
སྡོམ་པ་ཉི་ཤུ་པའི་འགྲེལ་པ། འགྲེལ་པ་དོན་གསལ། དབུ་མ་སྣང་བ། སྒོམ་
རིམ་དང་པོ། བར་པ། ཐ་མ། བྱང་ཆུབ་ལམ་གྱི་སྒྲོན་མེ། སྤྱོད་བསྡུས་སྒྲོན་
མ། བདེན་པ་གཉིས་ལ་འཇུག་པ། དབུ་མའི་མན་ངག་ཁྱད་པར་འཕགས་
པའི་བསྟོད་པ། ལྷ་ལས་ཕུལ་བྱུང་གི་བསྟོད་པ། ཐེག་པ་ཆེན་པོ་ཀུན་ལས་
བསྡུས་པ། མངོན་པ་ཀུན་ལས་བསྡུས་པ། བྱང་ས། ཚུལ་ཁྲིམས་ཀྱི་ལེའུ།
མངོན་པ་མཛོད། ཕུང་པོ་ལྔའི་རབ་བྱེད། རྣམ་བཤད་རིག་པ་ལས་གྲུབ་པའི་
རབ་བྱེད། ཉི་ཤུ་པ། སུམ་ཅུ་བ། རྟེན་འབྲེལ་མདོའི་འགྲེལ་པ། ཚོགས་ཀྱི་
གཏམ། ཡོན་ཏན་བདུན་བརྗོད་པའི་གཏམ། སློབ་སྤྲིང་ཡོན་ཏན་མཐའ་ཡས་
པར་ བསྟོད་ པ། བརྒྱད་ སྟོང་ དོན་ བསྡུས། ཚད་ མ་ ཀུན་ ལས་ བཏུས།
དམིགས་པ་བརྟག་པ་རྩ་འགྲེལ་གཉིས། རིག་པ་ལ་འཇུག་པའི་སྒོ། ཚད་མ་



564
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྣམ་འགྲེལ། རྣམ་ངེས་རིགས་ཐིག གཏན་ཚིགས་ཐིག་པ། འགྲེལ་པ་བརྟག་
པ། རྒྱུད་གཞན་གྲུབ་པ། རྩོད་པའི་རིགས་པ་ཕྱི་རོལ་དོན་འགྲུབ། རིག་པ་ལ་
སྦྱོར་བ། སྐད་ཅིག་མ་གྲུབ་པ། གཞན་སེལ་བརྟག་པ་ཤེར་ཕྱིན་མན་ངག
ནང་གི་ཁྱབ་པ་འདུལ་བ་མདོ་རྩ་བ། ཀརྨ་ཤ་ཏཾ་འདུལ་བ་སུམ་བརྒྱ་པ། ཀ་རི་
ཀ་ལྔ་བཅུ་པ་སྟེ། མདོར་ན་མདོ་དང་བསྟན་བཅོས་པོ་ཏི་བརྒྱ་འཆད་པར་
ཐུགས་དམ་བཅས་ནས། པོ་ཏི་བརྒྱ་ཐུགས་ལ་གཟུང་ནས། རང་རང་གི་
འགྲེལ་བཤད་བོད་མཁས་པ་དག་གི་བཤད་སྲོལ་དང་བཅས་པའི་བཤད་པ་ཞིབ་
རྒྱས་མཐར་ཕྱིན་པ་མཛད་པ་འདི་ནི་སྔར་སུ་གང་གིས་ཀྱང་མཛད་པ་མཐོང་བ་
ལྟ་ཞོག ཐོས་པ་ཙམ་ཡང་མི་སྲིད་པའི་རྣམ་པར་ཐར་པ་ཕུལ་དུ་བྱུང་པའོ། །
ལེགས་པར་སྦྱངས་པ་དཔེ་གཞག་གི། ། རྣམ་འབྱེད་གྱུར་པ་འདི་ལྟ་ན། ། བཅོ་
བརྒྱད་གྲངས་ཀྱི་ཆོག་འཛིན་ཙམ། ། སྙིགས་མའི་མཁས་རློམ་ཡ་རེ་ཆ། །
རྗེའི་གསུང་ལས། མཚན་ཉིད་པའི་ལུགས་ཀྱི་ངེད་རང་དད་བརྩོན་མི་ཞན་ཙམ་
ཡིན། ལྕེ་ཐོག་ནས་མ་ཎི་དུང་འགྱུར་ཅིག་འཁྲུལ་མེད་སོང་བ་ཡིན་ཅེས་ངོམ་
ངོམས་གནང་། ཕྱག་རྫས་གང་ཡོད་ཆ་གསུམ་དུ་བགོས་ནས། ཆ་གཅིག་ཕྱག་
དཔེ་བཞེངས་པ། ཆ་གཅིག་སྨན་ཚུལ། ཆ་གཅིག་གྲྭ་པའི་སྐྱོང་དར། དགེ་
འདུན་གྱི་ཞབས་ཏོག དུས་རྒྱུན་དུ་མཛད། ལོངས་སྤྱོད་དོན་ཡོད་དོན་ལྡན་
པ། ། གསེར་འགྱུར་གྱིས་སྦྱངས་ལྕགས་ཁམས་མཚུངས། ། ཕན་དགོངས་
མཛད་པའི་རང་བཞིན་ནི། ། འགྲོ་བའི་རེ་སྐོང་ཨ་ཤྭ་ཐ། ། ཟླ་བཅུ་གཉིས་
པའི་དགུན་ཆོས་ཀྱི་མཇུག་ལ་རྩེ་ ཁ་བས་གདན་དྲངས། དེ་ནས་སྟོད་ལུང་
མདའ་རུ་དཔོན་ནམ་མཁའ་རྒྱ་མཚོ་སྐུ་མཆེད་པས་གདན་དྲངས་ནས། གཞིས་



འཇམ་དབྱངས་བཀྲ་ཤིས་དཔལ་ལྡན་གྱི་རྟོགས་བརྗོད།
565
ཀར་ལོ་གསར་ལ་འདི་ནས་ཕེབས་པ་མཛད། ལོ་གསར་སྨོན་ལམ་ལ་སྙན་ཞུས་
བྱུང་དུས་ད་ལན་ཅིས་ཀྱང་འགྲོ་དགོས། ད་ལན་ཙམ་ཡིན་གསུང་བྱོན་ནས།
ཕྱི་སྐོར་ལ་བྱོན་དུས་ངེད་ལུས་ལྕི་བས་སྐོར་བ་མང་པོ་མི་འགྲུབ་པར་འདུག
སྔར་སྐོར་བ་འབུམ་གཏེར་ལྷག་པ་གྲུབ་ཡོད་པས་སྐོར་བའི་ཆ་དེ་ལ་བསྡུ་དགོས་
པར་འདུག་གསུང་། དེར་ཀུན་ལ་དུས་ད་རེས་ལས་ཨེ་མཇལ་མི་ཤེས་པས་
གསུང་། དེ་ནས་པོ་ཏ་ལར་སྤྱན་དྲངས་ཞག་གསུམ་བཞུགས། འབྲས་སྤུངས་
སུ་ཕེབས་མ་ཐག་སྐུ་རིམ་བསྒྲུབས་པས། གཉོས་ཆེན་པོ་ལྷ་ནང་པ་ལྷ་ཕུར་སྙུང་
པ་ན་གྲྭ་པ་རྣམས་ཀྱི་ཡུན་རིང་པོའི་བར་དུ་སྐུ་རིམ་ལ་འབད་པས་ཁྱེད་རང་
རྣམས་ཀྱིས་བླ་མའི་དོན་དུ་སྐུ་རིམ་ལ་འབད་པས་སྐྱེ་བ་ཀུན་དུ་ཐེག་པ་ཆེན་པོའི་
དགེ་བའི་བཤེས་གཉེན་དང་མཇལ་བའི་རྟེན་འབྲེལ་འགྲིགས་པ་ཡིན་གསུང་ངོ་
ཟེར། གཉོས་ཀྱི་མགོན་པོ་ཏྲཀྵ་ནག་པོ་སྐྱེལ་མ་བྱོན་ནས་འདུག ངེད་ད་རེས་
ཞི་འཚོ་ངེད་ཀྱི་ཚེ་འདིར་གཏོར་མ་འཐེབ་ཀྱུ་ཅིག་སྦྱིན་མ་མྱོང་ཡང་། སྔོན་རྒྱལ་
བ་ལྷ་ནང་པར་སྐྱེས་དུས་བསྟེན་པའི་དམ་ཚིག་ལ་དགོངས་པ་ཡིན་པར་འདུག་
གསུང་། ད་ལན་ཀྱི་སྐུ་རིམ་སྒྲུབ་ཚུལ་འདི་འགངས་ཆེ་གསུང་། སྨན་པ་གཅིག་
གདན་དྲངས། ཕྱག་རྩ་ལ་བརྟག་པ་བྱས་པས་བཞུགས་པའི་རྩ་ཡེ་མི་འདུག
ཕལ་པ་ཡིན་ན་ཞག་བཅུ་ཚུན་ལས་མི་འཚོ། ཐུར་སེལ་གྱེན་དུ་ལོག་འདུག་པས་
དེའི་དཔྱད་ཞུས་པས་ཨེ་ཆོག་ཞུས་པས། གོམ་པའི་རྟེན་འབྲེལ. གཡེར་པོ་
ཆེ། ། རྣལ་འབྱོར་ལམ་གྱི་རྟགས་སུ་མཚོན། ། ཐུར་སེལ་གྱོན་དུ་ལོག་པ་
ན། ། སྙིང་གི་ན་ད་བསྐྱོང་པར་བྱེད། ། ཟེར་བ་ཡིན་སྙིང་ཁར་རླུང་དབུ་མར་
ཞུགས་གནས་ཐིམ་གསུམ་བྱས་པས་ལྷན་སྐྱེས་འཆི་བ་འོད་གསལ་མ་བུ་བསྲེ་བ་



566 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡིན་སྣང་གསུང་། བསྙུང་བའི་རིང་ལ་བདག་གཞན་བརྗེ་བའི་བྱང་ཆུབ་ཀྱི་
སེམས་རིན་པོ་ཆེ་ལ་ཐུགས་དམ་གྱི་མཐིལ་དུ་མཛད། སྤྱོད་འཇུག་གི་ལེའུ་དེ་
རྒྱུན་དུ་གསུང་། སྐབས་འགར་མནལ་དུ་སོང་དུས། ཨོྃ་ཨཱཿ ཧཱུྃ་ཧོ་ཧཱུྃ་ཕཊ་ཅེས་
པའི་ཞལ་ནས་ཤར་ར་ར་གསུང་། མནལ་སད་མ་ཐག་ཐུག་དྲན་གྱི་ཟིན་པ་ན་
གཞན་གྱི་ཚོར་བ་ཡེ་མི་འདུག་གསུང་། བཀའ་བཞི་པ་གསང་ཆོས་རྒྱལ་བའི་
ཐུགས་དམ་དུས་འཁོར་གྱི་སྐུ་ཆུང་བ་ཅིག་ཡོད་པ་དེ་ངའི་བླ་མའི་ཐུགས་དམ་
ཐང་ཀ་ཡིན་གསུང་བ་སྐད་མཛད་ནས་སྐུ་མདུན་གྱི་ཀ་བ་ལ་རྒྱུན་དུ་བཞུགས་སུ་
གསོལ། སྔགས་སྐུ་གཞན་རྣམས་ཀྱི་ཞལ་ཁེབས་ཕྱེ་ནས་འཇོག་ན་ཡང་། དུས་
འཁོར་གྱི་ཐང་སྐུ་ཆེན་མོ་རྒྱུན་དུ་མ་ཕྱེ་བར་འཇོག གལ་ཏེ་གཞན་གྱིས་ཕྱེ་ན་
ཡང་དེའི་ཞལ་ཁེབས་མ་འབྱེད་ཅེས་ཞལ་ཏ་ནན་ཅན་གནང་། ཡང་མནལ་དུ་
སོང་བ་འདྲ་བ་ཅིག་བྱུང་བ་ལ། ལྷ་རྗེས་མནལ་མཛད་ན་མི་དགའ་ལགས་ཞུས་
པ་ན། གཉིད་ལོག་པ་མིན། སྒོམ་བྱེད་པ་ཡིན་ཁྱེད་ཀྱི་ཐུགས་ལ་སྒོམ་མི་ཤེས་
སྙམ་པ་འདུག་སྟེ། ན་རོ་ཆོས་དྲུག་སྒོམ་པ་ལ་ང་ལས་མཁས་པ་མེད་པས། དེ་
འདྲའི་ཐུགས་རྟོག་མ་མཛད་གསུང་། དེ་དུས་ལྷ་རྗེའི་བསམ་པ་ལ་རྗེ་པས་སྤྱོད་
འཇུག་གི་སྨོན་ལམ་གྱི་ཚིགས་བཅད་རྒྱུན་དུ་གསུང་། སྤྱན་ཆབ་མང་དུ་སྟོན་པ་
ན་མཚན་ཉིད་པ་འདི་ཚོ་མཁས་ཀྱང་སྒོམ་མི་ཤེས་པར་སྨོན་ལམ་རེ་ཙམ་འདེབས་
པ་མ་གཏོགས་བྱེད་རྒྱུ་མི་འདུག་སྙམ་པའི་རྟོག་པ་ཤར་བ། མངོན་ཤེས་ཀྱི་
མཁྱེན་པའི་གསུང་བྱོན་པ་ན། ལྷ་རྗེ་ངོ་ཚ་ཞིང་སྐྱེངས་འདུག དེ་ནས་མྱ་ངན་
ལས་འདའ་ཁར་གཟིམ་ཆུང་དུ་འབྱོན་བཞེད་ནས་བརྡ་མཛད་པ་ན་གཟིམ་ཆུང་
དུ་གདན་དྲངས་པས། གཟིམ་ཆུང་དུ་ཕེབས་མ་ཐག་ཞབས་སྐྱིལ་ཀྲུང་དང་།



འཇམ་དབྱངས་བཀྲ་ཤིས་དཔལ་ལྡན་གྱི་རྟོགས་བརྗོད།
567 །
ཕྱག་གཉིས་མཉམ་བཞག་མཛད་ནས་མྱ་ངན་འདའ་བའི་ཐུགས་དམ་ལ་མངོན་
དུ་ཕྱོགས་ཏེ། དུས་འཁོར་གྱི་ཐང་སྐུ་ཆེན་པོ་དེ་ཡང་གཟིམ་ཆུང་གི་གྱང་ལོགས་
ལ་བཞུགས་སུ་གསོལ། དཀར་མེ་ཆེན་པོ་བཞི་ལྔ་སོགས་མཆོད་པ་རྒྱ་ཆེན་པོ་
ཕུལ། དེའི་ཚེ་སྐར་ཁུང་གི་སྒོ་ཆུང་རླུང་གིས་ཕྱེ་ནས། དུས་འཁོར་གྱི་ཐང་སྐུ་དེ་
མར་མེ་རྣམས་ཀྱི་སྟེང་དུ་ཁ་ནུབ་ཏུ་ལྷུང་ནས་ཡུན་རིང་མ་ཚོར་ཡང་། མར་མེ་
ཡང་མ་ཤི། ཐང་སྐུ་ལ་ཡང་མེས་སྡུགས་ནས་གནོད་པ་ཅུང་ཟད་མེད་པའི་བྱིན་
བརླབས་ཀྱིས་རྣམ་འཕྲུལ་ཤིན་ཏུ་ངོ་མཚར་བའི་གནས་སོ། ། དགུང་ལོ་བདུན་
ཅུ་དོན་ལྔ་བཞུགས་རྒྱུ་ཡིན་ནའང་ལུང་བསྟན་ལྟར་བར་ཆད་ཀྱི་དབང་དུ་ཅུང་
ཟད་སོང་བས་མེ་མོ་སྦྲུལ་གྱི་ལོ་དགུང་ལོ་བདུན་ཅུ་དོན་གཅིག་པ། ཧོར་ཟླ་བཞི་
པའི་ས་ག་ཟླ་བའི་ཚེས་བཅོ་བརྒྱད་ལ་མྱ་ངན་ལས་འདའ་བའི་ཚུལ་བསྟན།
དེའི་ཚེ་ལྷའི་བུ་བུ་མོ་ལ་སོགས་པ་རྣམས་ཀྱི་མེ་ཏོག་གི་ཆར་རྒྱུན་ཆད་མེད་པ་ཕབ་
ཅིང་། ནམ་མཁའ་ཤིན་ཏུ་གཡའ་དག་པ་ལ་འཇའ་ཁ་དོག་སྣ་ལྔའི་གུར་དང་།
འཇའ་དཀར་པོའི་གུར་ལྕགས་མདོག་ལྟར་སྦྲེལ་བ་ཟླ་བ་གསུམ་གྱི་བར་ལ་སྐྱེ་ཤོད་
ཀྱི་ནམ་མཁའ་ལ་ཤར་བ་ཀུན་གྱི་མངོན་སུམ་དུ་མཐུན་སྣང་ལ་བབ་པ་ཡིན་
ནོ། ། གདུང་མཆོད་ཀྱི་ཉིན་ཚོགས་པས་འཇམ་དབྱངས་སྨྲ་སེང་གི་བསྟོད་པ་
གསུང་དུས་འབྲས་སྤུངས་ཀྱི་ནམ་མཁའ་ལ་འཇའ་འོད་ཡང་ཡང་འཆར་རོ། །
སྐུ་གདུང་ཞུགས་ལ་འབུལ་ལམ་བཞུགས་སུ་གསོལ་བཀའ་བགྲོས་མཛད་པ་ན།
བཞུགས་སུ་གསོལ་ན་བསྟན་པའི་རྒྱུན་ལ་ཕན་པར་དགོངས་ནས་བཞུགས་སུ་
གསོལ་བ་ལ་ཐག་བཅད་དེ། དངུལ་བྲེ་ཆེན་བཅོ་ལྔ་ལས་བསྒྲུབས་པའི་དངུལ་
གདུང་ཆེན་པོ་རིན་པོ་ཆེའི་རྒྱན་དཔག་ཏུ་མེད་པས་སྤྲས་པ་བཞེངས་པའི་བུམ་



568
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
པའི་ནང་དུ་སྐུ་གདུང་རྣམ་སྦྱར་གྱི་ན་བཟའ་དང་དྲི་བཟང་གི་ཚོགས་མཐའ་ཡས་
པ་དང་བཅས་ནས་བཞུགས་སུ་གསོལ་ལོ། ། མང་དུ་ཐོས་པའི་མཛོད་འཛིན་
པའི། ། ཀློག་པའི་གནས་ལ་དབང་འབྱོར་ཞིང་། ། འཆད་པའི་དབྱངས་ཀྱི་
ང་རོ་པ། ། གཞུང་ལུགས་སྨྲ་བའི་དབང་པོ་གང་། ། ལུང་བསྟན་ཇི་བཞིན་
ལྷག་པའི་ལྷ། ། འཇམ་དབྱངས་གཞོན་ནུའི་ཕོ་བྲང་ཆེ། ། རྒྱ་ནག་ཡུལ་གྱི་
མཐར་སོན་པའི། ། རི་བོ་རྩེ་ལྔ་རྣམ་པར་བརྒྱུད། ། སྔོན་སྤྱངས་ཇི་ལྟའི་མཁྱེན་
པའི་གཏེར། ། ལྔ་རིག་མཁས་པའི་གནས་རྙེད་དེ། ། མུ་སྟེགས་རྒོལ་བ་ཕམ་
བྱས་ཤིང་། ། མཁས་མང་དབུས་སུ་འཇིགས་མེད་བརྩེ། ། རྒྱ་བོད་མཁས་པའི་
ཁྱུ་མཆོག་གཟུང་། ། བདག་བློ་རྨོངས་པའི་མུན་ནང་གཟིམས། ། ལེགས་
སྦྱངས་རི་མོ་གསལ་བའི་ཚོན། ། ཕྱོགས་ཙམ་མཐོང་བའི་གོ་སྐབས་སུ། །
མནལ་ཚོ་འོད་གསལ་སྣང་བའི་ཆ། ། ས་སྐྱའི་གོང་མ་རྣམ་ལྔ་པོ། ། གང་ལ་
གཤེགས་པའི་ཤུལ་ལམ་ཆེ། ། ལམ་དང་འབྲས་བུའི་བསྟན་པ་འཛིན། ། འདི་
ཙམ་ཡིད་ཆེས་སྨོན་པའི་ཞིང་། ། རྣམ་ལྔའི་རིང་ལུགས་སྐྱོང་པ་ལ། ། དེང་
སང་གཞན་ཟེར་མི་འབྲང་པར། ། གདེང་ཐོབ་འཆུག་མེད་རང་ས་ཟིན། ། དེ་
ལྟར་ན་འཇམ་དབྱངས་བཀྲ་ཤིས་དཔལ་ལྡན་དུ་སྐྱེ་བ་གཟུང་བའི་ཡལ་འདབ་ཏེ་
རབ་ཏུ་བྱེད་པ་བཅུ་པའོ།། ། ། །
རྣམ་ཐར་གདན་ས་པ་དཔལ་ལྡན་སེང་གེ་དང་། ལ་སྟོད་པ་ཀུན་དགའ་རྒྱལ་མཚན་
གྱིས་མཛད་པ་ལས་བསྡུས་པའོ། །



569
༄༅ ། ། པཎྜི་ཏ་ཆོས་ཀྱི་ཉིན་མོར་བྱེད་པའི་
རྟོགས་པ་བརྗོད་པའི་ཡལ་འདབ།
༄༅། ། གང་ཡང་ཚུལ་ཁྲིམས་ཀྱི་བསླབ་པ་དང་ལྡན་པའི་ངག་ནི། བདེན་
ཞིང་བཙུན་པའི་མཐར་སོན་པའོ་ཞེས་ཚུལ་གནས་ཀྱི་ཕུང་པོ་མ་ཉམས་པའི་
གནས་ལ་ཡིད་དང་བས་ཡོངས་སུ་བསྔགས་པར་བྱའོ། ། དེའང་འདི་ལྟར་ཐོས་
ཏེ་འཕགས་པའི་ཡུལ་སིངྒའི་གླིང་རྒྱ་མཚོ་ཆེན་པོའི་ཕ་རོལ་ཏུ་གྱུར་པ་ན། ཡུལ་
གྲུ་བཟང་པོ་བསོད་ནམས་ཀྱི་མཐུས་བསྐྲུན་པའི་ས་གཞི་རིན་པོ་ཆེའི་རང་བཞིན་
ནོར་བུས་ཡོངས་སུ་གང་བའི་ལྗོངས། ཆུའི་ངོགས་མ་ལུས་པ་རྣམས་ཀྱང་མུ་
ཏིག་དཀར་དམར་གྱི་འབྱུང་ཁུངས་ཅན། སའི་ཁྱོན་མཐའ་དག་བཟའ་ཤིང་གི་
ར་བས་ཁོ་ར་ཁོར་ཡུག་ཏུ་ཁེབས་པ། ཐལ་དཀར་གྱི་མདོག་འཆང་བའི་གླང་པོ་
ཚེའི་ཚོགས་ཀྱིས་གང་བའི་ནགས་འདབ། ཡིད་འཕྲོག་པའི་བཞིན་ཅན་པད་མ་
ནིས་ཁྱིམ་ཐམས་ཅད་ཁྱབ་པའི་གནས་དམ་པར་སྐྱེ་བའི་ཟློས་གར་ཡང་དག་པར་
སྟོན་པར་མཛད་དོ་ཅེས་གླེང་ངོ་། ། སྔོན་ལས་དགེ་བའི་བསགས་རྒྱབ་ཅན། །
དུས་འདིར་འབད་མེད་བདེ་བའི་དངོས། ། ལས་གང་མི་དགེ་སྤྱོད་པ་པོ། །
ཡིད་འབྱུང་ཚྭ་སྒོ་ཅན་དུ་སྐྱེས། ། དེར་བྲཧྨའི་རིགས་རབ་ཏུ་གཙང་བའི་ཀུན་



570_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྤྱོད་བག་ཡོད་ལ་གནས་པ་ལྷུར་ལེན་པའི་ཡབ་བྲཧྨ་ཤྲཱི་ཛ་ཏི་ཅེས་པ་དང་། ཡུམ་
པདྨ་པ་ནི་ཞེས་པའི་སྲས་སུ་བལྟམས་ཏེ་འཁྲུངས་པའི་སྐབས་ཉིད་ནས་གཙང་
སྦྲའི་ཀུན་ཏུ་སྤྱོད་པས་སྐུའི་བསྐྱེད་ཡང་དག་པར་བསྲིངས་ཤིང༌། བཟའ་བཅའ་
ཤ་ཁ་ར་དང་། མ་ཧེའི་འོ་མ་དང་། མར་གྱི་ཉིང་ཁུ་དག་དང་། མའི་ནུ་ཞོས་
ཚིམ་པར་བསྐྱངས་ཏེ། བརྡའི་བླང་དོར་འབྱེད་པའི་གནས་རྙེད་པ་ཙམ་ནས་ཕ་
དངམ་དག་གིས་སྒྲའི་བསླབ་གནས་རིག་བྱེད་ལས་འབྱུང་བའི་སྒོ་དུ་མས་བློའི་
སྣང་བ་སད་པར་བྱས་ནས། ནར་སོན་པ་ན་རང་རིགས་ཀྱི་ཀ་ཀར་གྱུར་པའི་
པཎྜི་ཏ་མིའི་ཉི་མའི་དྲུང་དུ་བསྟན་པའི་སྒོར་ཉེ་བར་ཞུགས་ཏེ་ངུར་སྨྲིག་གིས་
གོས་ལེགས་པར་ཁ་བསྒྱུར་བའི་གྲས་ཤིང་དྲུབས་པའི་ཆོས་གོས་རྣམ་པ་གསུམ་
དང་། སློང་བའི་སྣོད་མཆོག་དང་བཅས་པའི་དགེ་སྦྱོང་གི་ཆས་ཀྱི་དཔལ་
འཛིན་བཞིན་དུ་རིག་པའི་གནས་རྣམས་ལ་ཀུན་ཆུབ་པའི་གྲྭར་བྱོན་ཏེ། ཚུལ་
དེས་དུབ་པ་མེད་པར་ཡིད་མགུ་བ་བླ་ན་མ་མཆིས་པའི་གནས་རྗེས་སུ་སྟོན་པར་
སྣང་ངོ་། ། དེ་ལྟ་བུའི་པཎྜི་ཏ་མིའི་ཉི་མ་ནི་སྔོན་ཀ་ལིངྐའི་རྒྱལ་ཁམས་སུ་པཎ་
ཆེན་ནགས་ཀྱི་རིན་ཆེན་དང་མཇལ་ནས། གནས་བརྟན་ཆེན་པོ་ནགས་ཀྱི་རིན་
ཆེན་ནི། ། སྲིད་སྐྱེས་ཉོན་མོངས་རྙོག་པ་རབ་བཀྲུས་ནས། ། ཆགས་བྲལ་
མངོན་དུ་མཛད་དོ་ སྐྱེ་བོ་དག ། སྲིད་པ་ཞི་ ཕྱིར་གུས་པས་བསྟེན་པར་
གྱིས། ། ཅེས་བསྟོད་པ་མཛད་པ་དེ་ཡིན་ལ། པཎ་ཆེན་གྱི་གསུང་ལས། ངས་
རྒྱ་གར་དུ་མ་ནུ་སུརྱ་དང་། བོད་དུ་ཀུ་མ་ར་ཤྲཱི་ལས་པྲཛྙཱ་ཆེ་བ་ནི་མ་མཐོང་ངོ༌
ཞེས་ལན་གཅིག་གཉིས་མ་ཡིན་པར་བསྔགས་པར་མཛད་པ་དེའོ། ། དེ་ལྟར་
པཎྜི་ཏ་མིའི་ཉི་མ་དང་། དེ་ལས་གཞན་དུའང་པཎྜི་ཏ་ཉིན་བྱེད་དགའ་བའི་



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད། ་ 571
དབྱངས་དང་། པཎྜི་ཏ་ཉི་མའི་སྣང་བ་འགྱེད་པའི་དཔལ་ལས་དགེ་བསྙེན་
དང་དགེ་ཚུལ་དང་དགེ་སློང་གི་བར་དུ་མནོས་ཤིང་། གང་ལ་ཞུགས་པའི་སྡེ་པ་
ནི་ཐམས་ཅད་ཡོད་པར་སྨྲ་བ་ཉིད་ཡིན་གསུང་ཞིང་། བསླབ་པའི་གནས་ཕྲ་
བའི་ཕྲ་བ་ལ་ཡང་གཅེས་པར་འཛིན་པའི་ངང་མ་ལོགས་པའི་ཚུལ་གནས་ཀྱི་སྐལ་
བམཆོག་ལ་དད་པ་དང་འདུན་པའི་ཡིད་ཆེས་རྙེད་བཞིན་ཡང་གཙོ་བོར་སློབ་
པའི་ཚུལ་རིག་པའི་གནས་མ་ལུས་པའི་ཐོས་པའི་ཆ་ཉིད་ལ་ནན་ཏན་དུ་བརྩོན་
པར་མཛད་པས་མཁས་པའི་མཁས་པ་དག་ཀྱང་ཡིད་ཆེས་པའི་བསླབ་སྦྱངས་ཀྱི་
རིམ་པ་མ་ལུས་མཐར་ཕྱིན་པར་གྱུར་ཏོ་ཅེས་གྲག་གོ། ། ཡུན་རིངས་སྦྱངས་པའི་
ཡོན་ཏན་གང་། ། ལེགས་སྦྱངས་ནོར་བུའི་འོད་ལྟར་གསལ། ། ལེ་ལོའི་དབང་
ལས་ལོན་པའི་ཆ། ། འོད་སྣང་མཆིང་བུའི་མདོག་ཙམ་མོ། ། དེར་རང་གི་
མཁན་པོར་གྱུར་པའི་པཎྜི་ཏ་མིའི་ཉི་མས་ཡི་དམ་དུ་འཕགས་མ་རལ་གཅིག་མའི་
ཉམས་བཞེས་ཡང་བསྩལ་ཞིང་། འདོད་པའི་ལྷ་དེ་སྒྲུབ་པའི་ཆེད་དུ་སྔོན་
བཅོམ་ལྡན་འདས་ཀྱི་ཞབས་བཀོད་པའི་རི་བོ་མཆོག་གི་རྩེར་བྱོན་ནས་བསྒྲུབས་
པས་ཞལ་བསྟན་ནས་དབུགས་ཕྱུངས་ཏེ། ལུང་བསྟན་པ་ཡང་ཁྱོད་ཀྱི་སྐྱེ་བ་སྔ་
མ་ནི་དགེ་སློང་གི་རྟེན་འཛིན་པའི་ཐོས་པས་ཕྱུག་ཅིང་། སྨྲ་བའི་མཐུ་ཐོབ་པ་
ཅིག་གི་ལུས་བླངས་པའི་ཚེ་འཕགས་པ་སྤྱན་རས་གཟིགས་ཀྱིས་རྒྱ་ནག་ཏུ་འགྲོ་
བའི་དོན་ཆེད་དུ་བསྐུལ་བ་ལ་ལེ་ལོས་བཏང་སྙོམས་སུ་བཞག་པའི་ཉེས་སྤྱོད་སྦྱོང་
ཕྱིར། གང་དཔལ་འཇམ་པའི་དབྱངས་གཞོན་ནུ་བཞུགས་པའི་ཞིང་རི་བོ་རྩེ་ལྔ་
པའི་གནས་སུ་སོང་ཞེས་པའི་ལུང་བསྟན་ཐོབ་པས་ཡིད་བསོས་ཏེ། རང་གི་
མཁན་པོའི་ཞབས་ཟུང་ལ་མགོས་བཏུད་དེ་གླེང་བ་ན། མཁན་པོའི་ལུང་གིས་



572_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
ཡི་དམ་གྱི་བཀའི་སྣང་བ་ནི་བཟློག་ཏུ་མེད་པས་ཇི་བཞིན་བསྒྲུབ་དགོས་ལ།
དེའི་སྔོན་དུ་ཡང་རྒྱལ་བའི་བསྟི་གནས་རྡོ་རྗེ་གདན་མཧཱ་བོ་དྷིའི་ཞལ་ལྟ་བར་
བྱོས་ཞེས་བཀའ་བསྒོས་ཏེ། ཡུལ་དབུས་འགྱུར་འཆང་གི་གནས་སུ་བྱོན་ནས་རྡོ་
རྗེ་གདན་སོགས་གནས་རྣམས་མཇལ་བར་མཛད་ཅིང་། མུ་སྟེགས་འགའི་རྒོལ་
བ་ཡང་ཡི་དམ་གྱི་ཏིང་ངེ་འཛིན་གྱིས་ཚར་བཅད་ཅེས་ཐོས་ལ། དེ་ནས་དགུང་
ལོ་ཉེར་གསུམ་བཞེས་པའི་སྐབས། སླར་སིངྒའི་གླིང་ཉིད་དུ་མཁན་སློབ་མ་ལུས་
པའི་ཞལ་ལས་རིག་པའི་གནས་ཀྱི་བདུད་རྩི་གང་ཡང་ནན་ཆགས་སུ་ནོད་ནས།
ཡི་དམ་གྱིས་ལུང་བསྟན་པའི་ཚུལ་ལ་རྗེས་སུ་དགོངས་ཏེ། མི་ཤེས་མུན་པས་
ཁྱབ་པའི་ཀློངས། ། ཉི་འོད་ཟེར་གྱིས་སྒོ་འབྱེད་ལྟར། ། སྔ་མའི་ལས་འཕྲོ་སྤྱོད་
ཕྱིར་ཡང་། ། ད་ནི་མ་ཧཱ་ཙི་ནར་བགྲོད། ། ཅེས་བརྗོད་པའི་ཚིག་ཉིད་ཐུགས་
ལ་འཆར་བཞིན་དུ་གླིང་དེ་ཉིད་ལས་རྒྱ་མཚོའི་ཀློང་དུ་མ་རྒལ་ཏེ། རི་བོ་རྩེ་ལྔའི་
ཕོ་བྲང་མཆོག་ག་ལ་བ་དེར་བྱོན་པས་འཇམ་པའི་དཔལ་གྱིས་རྒྱུད་བྱིན་གྱིས་
བརླབས་པའི་སྣང་བ་དུ་མས་ཐུགས་ཚིམ་བཞིན་དུ་མཐར་པའི་ཁྱོན་དེ་དག་ལས་
ཀྱང་རྒལ་ནས་བོད་ཀྱི་ཚོང་པ་མང་པོས་ཞབས་འབྲིང་བགྱིས་ཏེ། བྱང་སྟག་
ལུང་གི་དགོན་གནས་སུ་བྱོན། སྟག་ལུང་པ་ངག་དབང་གྲགས་པ་དང་མཇལ།
ཁོང་གིས་རིན་པོ་ཆེ་ལས་གྲུབ་པའི་སྐད་གཉིས་ཀྱི་གླེགས་བམ་དུ་མ་གཟིགས་ཡུལ་
དུ་བསྟན་པས། དེ་དག་ལ་རྒྱ་ཆེར་གཟིགས་ཤིང་ལོ་གཅིག་ཙམ་བཞུགས།
དེར་སྐད་གཉིས་ཀྱི་ཆ་ཤས་སོ་སོར་འབྱེད་པའི་དགོངས་པའི་སྤོབས་པ་དགེ་བ་
ཡང་ཐོབ་ཅེས་སྒྲོག་གོ། གང་བློ་འཇམ་དབྱངས་རྗེས་འགྲོ་བས། ། ཤེས་བྱའི་
ཡུལ་ལ་དཀའ་བ་ཅི། ། གཟིགས་པ་ཙམ་གྱིས་ལེགས་དགོས་ཏེ། ། སྐད་གཉིས་



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད།
573
སྨྲ་བའི་དབང་པོར་གྱུར། ། དེར་འཕྲལ་གྱི་ཉེར་འཁོའི་བོད་སྐད་ལ་བརྡའ་མ་
བྱང་པ་ལ་ཐུགས་བག་མ་ཆེས་པས་ཡུལ་དབུས་ཀྱི་ཇོ་བོ་ཤཱཀྱ་མུ་ནེ་མཇལ་བ་དང་།
གང་དུ་བོད་ཀྱི་ངག་དང་རྒྱ་གར་གྱི་ཚིག་ཟུང་འབྲེལ་སྨྲ་བའི་ལོ་ཙཱ་བ་ཞིག་ཀྱང་
དོན་དུ་གཉེར་ནས་ལྷ་ས་པོ་ཏ་ལའི་བར་སྟག་ལུང་པས་ཞབས་ཏོག་ཏུ་བགྱིས་ཏེ།
སིངྒའི་གླིང་མཆོག་ཉིད་ནས་ཨུ་པ་ས་ཀ་ཞབས་འབྲིང་དུ་འབྲངས་པའི་རྒྱ་གར་བ་
ཀ་མེ་ཅེས་པ་ཛམ་ལའི་བཞིན་ཅན་དེ་དང་ལྷན་ཅིག་ཀརྨ་པ་ཆོས་གྲགས་རྒྱ་
མཚོའི་སྤྱན་སྔར་ཕེབས། དེར་ཇོ་བོ་ལ་སྡེབ་སྦྱོར་གྱིས་སྤྲས་པའི་བསྟོད་པ་ཞིག་
དང༌། རྒྱ་གར་གྱི་རས་གཟུང་། རྒྱ་ནག་གི་བདུག་སྤོས་རྣམས་ཀྱིས་མཆོད།
ཕྱག་དང་སྐོར་བ་མང་དུ་བཏབ་ཏེ་བཞུགས་གནས་པོ་ཏ་ལ་ཉིད་དུ་མཛད་ནས།
དེར་རྒྱ་གར་གྱི་ལུགས་ཀྱི་དཀྱིལ་འཁོར་ཐིག་རྒྱ་ཆེར་སྤེལ་ཏེ་རིམ་གྱིས་ཡར་རྒྱབ་
ཏུ་ཕེབས་ནས་ལོ་ཆེན་བསོད་ནམས་རྒྱ་མཚོའི་སྡེ་དང་མཇལ། དེར་འཕྲལ་སྐད་
ལ་དགོངས་པ་རྫོགས་པས་མཉེས་ཤིང་། བྷོ་ཊ་གུ་རུ་ནི་མ་ཧྥ་ཀྱི་རྭ་ཛ་འདྲ་བ་
ཡིན་ནའང་བཟང་པོ་མ་ཡིན། རྒྱ་བོད་ཀྱི་སྐད་ལ་བྱང་པོ་འདུག སྒྲ་ནི་མི་ཤེས་
པར་སྣང་ཅེས་ཡང་ཡང་གསུང་ཞེས་ཐོས་སོ། ། དེ་ནས་གོང་དཀར་དུ་ཆོས་རྗེ་
རྡོ་རྗེ་གདན་པས་སྤྱན་དྲངས་ནས་ཡུན་རིང་བཞུགས། དེ་ནས་རྒྱ་གར་ནས་
ཤིང་གི་རི་བརྒྱུད་ནས་འཕགས་པའི་རིགས་ཟེར་བའི་དགེ་སློང་ཞིག་ཀྱང་བྱུང་
བས། ཁོང་གིས་སྐད་མི་ཤེས་པར་ཡིད་སྦྱོང་པོ་འདུག་པའི་སེམས་དུབ་པ་སེལ་
ཆེད་ཕྱག་གཡོག་ཏུ་ཁྲིད་དེ་གཙང་ལ་བྱོན་ནས་ཡར་ལམ་གཞིས་ཀ་རིན་ཆེན་
སྤུངས་པར་སའི་བརྒྱ་བྱིན་སྡེ་པ་སྒར་པ་དང་མཇལ། བསྙེན་བཀུར་ཡང་དག་
དང་ཞབས་ཏོག་པ་དང་བཅས་གསེར་མདོག་ཅན་དུ་ཕེབས། དེར་པཎ་ཆེན་



574
ཀུ
ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རིན་པོ་ཆེ་དང་། དྲུང་ནས་ལོ་ཙཱ་བ་ཆོས་རྒྱུན་པ་དང་མཇལ་བས་ཐུགས་ཡང་
དག་པར་ཕེབས་ཏེ་ངས་སེངྒའི་གླིང་ནས་འོངས་ནས་སེམས་བསྐྱེད་དེ་འདི་རང་
དུ་བྱུང་གསུང་ཞིང་། དྲུང་ཡིག་པ་ལ་དྷརྨ་དྷཱ་ཛ་ཞེས་མིང་འབོད་གནང་ཞིང་།
བཞུགས་གནས་ཀྱང་དྲུང་ཡིག་པའི་གཟིམས་སྤྱིལ་ཆུང་ཆུང་དེར་གནང་། དྲུང་
ཡིག་ཆོས་རྒྱན་པ་དང་། སློབ་དཔོན་སྲས་མཆོག་པ་ལ་སྒྲའི་ས་རིས་འཛུབ་ཁྲིད་
དང་། རང་གི་ལྷག་པའི་ལྷ་སྒྲོལ་མ་ཨེ་ཀ་ཛ་ཊིའི་རྗེས་གནང་ཞལ་བཞེས་ཀྱང་
སྩལ། དེར་པཎྜི་ཏའི་གསུང་ལས། ངས་སིངྒའི་གླིང་དམ་པར་མཧཱ་པཎྜི་ཏ་
མིའི་ཉི་མ་སོགས་ལ་སྡེ་སྣོད་གསུམ་རིག་གནས་ཀྱིས་རྒྱན་པའི་ཐོས་པའི་བྱ་བ་
མཐར་ཕྱིན་ནས་སྔོན་གྱི་སྨོན་ལམ་གྱིས་རྒྱ་ནག་དང་བོད་ཡུལ་དུ་འོངས་པ་ཡིན།
ཡུལ་ཆེ་ཚེའི་བླ་མ་སུ་ཡང་ངག་གི་ཤིས་བརྗོད་ལས། ལུས་ཀྱི་ཕྱག་འབུལ་མ་མྱོང་
ནའང་། པཎ་ཆེན་རིན་པོ་ཆེ་ཐུགས་ཀྱི་མཁྱེན་པ་ཀློངས་ཆེ་ཞིང་། མཁས་པ་
དང་བཙུན་པ་དང་བཟང་བའི་ཡོན་ཏན་དུ་མས་བརྗིད་ཆགས་པས་ངེད་ཡིད་
ལྷག་པར་དད་པའི་མོས་བློ་སྐྱེས་པས་དུས་ཀྱི་འཁོར་ལོའི་དབང་ཞིག་ཀྱང་ཞུ་ཞེས་
གསུངས་ཤིང་། གསན་པར་མཛད་ནས་ཡར་ལམ་བྱང་པ་བྱད་མངའ་རིས་གློ་
བོར་ཕེབས། དེར་བཞུགས་གནས་དང་ཞབས་ཏོག་གང་དགོས་ངེད་ཀྱི་ཕ་མས་
བསྒྲུབས་འདུག་ཅིང་། དེ་དུས་མཁའ་སྤྱོང་འཕྲུལ་དཔེ་དཀར་པོ་ན་མཁན་རིན་
པོ་ཆེ་བཞུགས་ པའི་ཞབས་དྲུང་ དུ་ ལོ་ སྤྲེལ་ཙམ་བཞུགས་ ཏེ། རྒྱ་གར་ གྱི་
དབྱངས་དང་། དགེ་འདུན་གྱི་རྣམ་གཞག་བགྱི་སྤྱོད་ལམ་གཎྜི་སྤྱི་བླུགས་ལྷུང་
བཟེད་ཆོས་གོས་རྣམ་གསུམ་སོགས་ཀྱི་བཟོ་དབྱིབས་རྣམས་ཀྱང་ཕྱག་གིས་མང་
དུ་མཛད་ནས་བསྒྲུབས། སྟེང་ཆེན་མཁན་པོ་དཀོན་མཆོག་ཆོས་སྐྱབས་པས་



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད། ་
5 75
པཎྜི་ཏ་ལ་བརྩོད་པ་བྱེད་པའི་ལུགས་བྱས་པས། རལ་གཅིག་མའི་ལས་སྦྱོར་
དམིགས་པས་ངག་མནན་པས་ཞག་འགའ་ཟུང་སྨྲ་བ་གང་ཡང་མེད་པ་ཡང་སླར་
པཎྜི་ཏ་ཉིད་ལ་གུས་པ་བཏུད་ པས་ངག་འགྲོལ་གནང་ཞིང་རྗེས་སུ་གཟུང་།
དེའི་སྐབས་པཎྜི་ཏའི་གསུང་གིས་སྐད་གཉིས་ཟུང་སྦྱོར་གྱི་ལེགས་བཤད་དུ་མས་
མཁན་རིན་པོ་ཆེའི་ཐུགས་ཀྱི་དགེས་པ་བསྐྱེད་ཅིང་། བཀས་བསྐུལ་ནས་གུར་
མགོན་གྱི་རྐང་བརྒྱད་ཅིག་ཀྱང་མེ་ཏོག་འཕྲེང་འཛིན་སྡེབ་སྦྱོར་དུ་མཛད། དེ་
སྐབས་ཀ་མེ་ཙིརི་གླང་དུ་བྱའི་ཉི་མ་ལ་དུག་ཟོས་པས་སྔགས་ཀྱི་མ་འཆུན་པར་
གུམ་པ་ལ་རྒྱ་གར་བའི་ལུགས་ཡིན་གསུང་ཉིན་ཞག་གཅིག་པཎྜི་ཏ་གསུང་བཅད་
དང་། སྐུ་མཚམས་གནང་ནས་བར་དོ་འཛིན་པ་ཡིན་གསུང་། ཕྱིས་མཁན་
རིན་པོ་ཆེས་བདག་ལ་ཉིན་རེ་བཞིན་སྔོན་པཎྜི་ཏ་ཆོས་ཀྱི་ཉིན་བྱེད་ཀྱིས་ཞུས་
པའི་གློང་བགྲོས་རང་རྒྱུན་ལྡན་གནང་ཞིང་། ལྷག་པར་པཎྜི་ཏ་དེ་གསུང་ཙ་ན།
ཁྱེད་བོད་ཀྱི་ལོ་ཙཱ་བས། རྒྱ་གར་གྱི་ཡི་གེ་རིང་ཐུང་གིས་དོན་སོ་སོར་སྟོན་པའི་
མཐའ། ཞིབ་ཆ་ཅུང་ཟད་ཙམ་ཡང་མ་གོ་བར་སྐད་གཉིས་ཐད་སོ་ཕན་ཚུན་
སྦྱར་བའི་ཡིད་བདེའི་སྟོང་སོབ་ཁོ་ན་ལས་མི་འདུག་གསུང་། ཡི་གེ་ཆ་རེ་རེ་
ལའང་རིང་ཐུང་གི་གནས་ཕན་ཚུན་བདེ་བླག་འབྱེད་པའི་ཞིབ་ཆ་རང་ལ་དུས་
ཉིན་ཚེར་འབྲེལ་གཏམ་གནང་གསུང་ཞིང་། དེ་ཡང་དབྱངས་གསལ་རེ་རེ་ནས་
སྦྱར་ཏེ་གཅིག་ཀྱང་མ་ལུས་པའི་མཐའ་ཆོད་ཡང་དག་པའི་ངོ་མཚར་རྙེད་པ་ཡིན་
ཀྱང་གསུང་ངོ་། ། རྒྱ་གར་དྲེགས་ལྡན་པཎྜི་ཏ་འདི། ། ཞིབ་མོའི་རྣམ་སྤྱོད་
མཐོང་བའི་ཚེ། ། རང་ཅག་བོད་ཀྱི་མཁས་རློམ་རྣམས། ། མི་རྟག་ཉམས་
དགའི་སྣང་བདེ་བསྐྱོངས། ། བདག་གིས་ཡང་སྐྱེ་བ་སྔ་མའི་བག་ཆགས་ཀྱི་



576 ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
མཚམས་སྦྱོར་ལ་བརྟེན་གང་བཀའ་བསྩལ་པའི་ཚིག་ལན་རེ་ཐོས་པས་བརྗོད་
བསོས་པ་ལྟར་གྱུར་ཏེ། གློ་བ་ལ་བཅགས་པའི་ཚུལ་གསལ་བར་བརྗོད་ན་འདི་
ལྟར། །ཨ་ཐ་དེ་ནས་ཨ་དྷ་འོག ། ཨ་ཏ་འདི་ནས་ཨརྦ་དོན། ། ཨརྟ་ཉེས་པ་
ཨཌྷ་ཕྱེད། ། ཨཀྵ་དབང་པོ་ཨཱ་ཁྱ་མིང་། ། ཨངྒ་ཡན། ལག་ཨངྐ་མཚོན། །
ཨ་སྱ་འདི་ཡི་ཨཱ་སྱེ་གདོང་། ། ཨསྦི་རུས་པ་ཨ་སྟི་ཡོད། ། ཨ་ཏི་ལྤགས་པ་ཨཱ་དི་
སོགས། ། ཨབྷི་མངོན་པ་ཨ་པི་ཡང། ། ཨཱ་ཧ་བརྗོད་པ་ཨ་ཧཾ་ང་། ཨནྡྲ་སྒྱུ་མ་
ཨནྟ་ར། ། བར་ཆོས་མཐའ་ཡས་ཨ་ནནྟ། ། ཨཎྜ་སྒོང་བ་ཨ་ནནྡ། ། དགའ་
མེད་ཀུན་དགའ་ཨཱ་ནནྡ། ། ཨནྡྷ་ལོང་བ་ཨན་མཐའ། ། ཨ་ནུ་རྗེས་སུ་ཨནྡྷུ་
ཕྲ། ། ཨལྤ་ཉུང་བ་ཨ་ལཱ་པ། ། མི་སྨྲ་མི་རྙེད་ཨ་ལཱ་བྷ། ། ཨ་ག་ར་ཁྱིམ་ཨངྒ་
ར། ། སོལ་བ་མཛེས་པ་ཨངྒི། ཨརྒྱུ་ཞབས་སིལ་ཨ་བྷ་སྡིག ། ཨརྐ་ཉི་མ་ཨརྒ་
གྲངས། ། ཨ་ཤ་ན་བཟའ་ཨ་བ་མྲ ། ཨཱ་པ་ན་གདན་ཨ་བྷ་འོད། ། ཨ་བོ་
ཀུན་ཏུ་ ཨ་ན་ཡ། ། ཁྱེར་ལ་ཤོག་ཏེ་ ཨན་གཞན། ། ཨཱ་ཀྲ་མནན་པ་ཨ་ཏྲ་
འདིར། ། ཨ་གྲ་རྩེ་མོ་ཨཊྛ་ བརྒྱད། ། ཨ་སྐྲ་ལག་ཆ་ཨརྱ། ཙརྱ་སྤྱོད་མོད་
སློབ་དཔོན་ཨཱ་ཙརྱ། ། ཨཱདྨ་ཕྲག་པ་ཨཱངྒཱ་ཆང་། ། ཨ་ར་འདབ་མ་ ཨ་ རི་
དགྲ། ། ཨ་ན་ན་གདོང་ཨནྣ་ཟས། ། ཨཱརྱ་འཕགས་པ་ཨཱ་ཡ་ལྕགས། ། ཨི་ཏི་
ཞེས་པ་ཨི་དམ་འདི། ། ཨིནྡྷ་ན་ཤིང་ཨིནྡྲ་ཟླ། ། ཨི་མེ་འདི་རྣམས་འདི་རྣམས་
ཀྱི། ཨི་མི་ཨི་ཙྪ་འདོད་པའོ། ། ཨིཙྪ་ཆགས་སྡང་ཨཱི་ཤྭ་ར། ། དབང་ཕྱུག་
དབང་ལྡན་ཨཱི་ཥ་ན། ཨི་ཤཊ་གཙིགས་པ་ཨཱི་ཏྲི་ཤ ། འདི་བཞིན་ཨཱི་ཤའང་
དབང་ཕྱུག་གོ། ། ཨཱ་རུ་བརླ་སྟེ་ཨུ་ར་བྲང་། ཨུཔཱ་ཡ་ཐབས་ཨུ་བྷ་ཡ། །
གཉིས་ཀ་འུག་པ་ཨུ་ལུ་ཀ ། ཨུ་ལྟ་གློག་འགྱུ་ཨུཛྷ་སྟེངས། ། ཨུཎ་མཛོད་སྤུ་ཨུ་



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད།
577
ན་ཆད། ། རི་ཥི་དྲང་སྲོང་རྀ་ཀླུ་དོམ། ། ལཾ་ཀྵ་སྲོམ་ལྭ་ཁ་བྲིད། ། ཨེ་ཏ་འདི་
རྣམས་ཨེ་ཊ་ལུག ། ཨེ་བྷ་གླང་པོ་ཨེ་ཀ་གཅིག ། ཨེ་ཝཾ་འདི་སྐད་ཨེ་ཧོ་
བྱོན། །ཨེ་ཀྱི་རྐྱང་པ་ཨོ་དཱ་ར། ། རྩི་བ་སྨན་ནི་ཨོ་ཥ་དྷ། ། ཨང་ཤུ་ཀ་འོད་
ཨང་ཤུ་ཀ ། ལྕགས་ཀྱུ་མྱུ་གུ་ཨརྐུ་ར། ། ཨངྒཱ་ལ་ནི་སོར་མོ་སྟེ། ། ཨ་ཧནི་ཤམ་
ཉིན་མཚན་ནོ། ། ཀ་གྱུར་ཀཱ་དམན་ཀཎ་ན། ། ཀཱ་ཀཱ་ཁ་ཏ་ཀ་ན་ཞར། ། ཀ་
ལནག་པོ་ཀཱ་ལ་དུས། ། ཀ་དར་བྱེད་པ་ཀཱ་ར་ཡིག ། ཀཱ་ནཱ་ཡིད་འོང་ཀཎྚ་
མགུལ། ། ཀཱ་དི་ཀ་སོགས་ཀ་ཏམ་དུ། ཀཎྜ་སྡུག་བསྔལ་ཀཱ་ཥ་ཤིང་། ། ཀཱ་ཤ་
གསལ་བ་ཀཱ་ས་བློ། ། ཀངྐ་ཐེ་ཚོམ་ཀཱ་ཀྵ་མཆན། ། ཀཱ་མ་འདོད་པ་ཀ་མ་
ལ། ། པདྨ་ཀེ་རུས་ཀངྐ་ལ། ། ཀཱ་ལུ་སྔ་གྲོ་ཀཱ་ལྱཱ་ཎ། དགེ་བ་དྲི་མ་ཀ་ལཱངྐ། །
ཀཱི་ལ་ཕུར་པ་ཀི་ལ་ལོ། ། ཀུརྨ་རུས་སྦལ་ཀརྨ་ལས། ཀཎྜ་ཚོར་མ་ཀུ་རུ་གྱིས།
ཀོ་ཤ་བང་མཛོད་ཀཱ་ལི་མོ། ཁ་མཁའ་ག་འགྲོ་བཅོམ་པ་གྷ། བརྐོ་བ་ཁ་ན་ག་ཎ་
ཚོགས། ། གྷ་ན་འཐུག་པ་ག་ར་དུག ། ཁ་ར་བོང་བུ་ཁུར་དམིགས་པ། ། ག་
ཛ་གླང་པོ་གཙྪ་སོང་། ཀྲ་མ་རིམས་པ་གྲ་མ་གྲོང་། ། གུ་ཊ་བུ་རམ་གུ་ཁ་བཤང་།
གྲི་ཧ་ཁང་པ་གྲིཉྩ་ཟུང་། ། གྷཎཱ་དྲིལ་བུ་གནྡྷ་དྲི། ། ཁན་དུམ་བུ་ཁ་ཊཾ་ག །
ཙ་ཡོང་ཛ་སྐྱེ་ཛ་ར་རྒ། ། ཙནྡྲ་ཟླ་བ་ཙན་གཏུམ། ། ཙ་ལ་གཡོ་བ་ཛ་ལ་ཆུ། །
ཛ་ལ་དྲ་བ་ཛྭ་ལ་འབར། ། ཙཀྲ་འཁོར་ལོ་ཛ་གྲ་སད། ཛ་ཡ་རྒྱལ་བ་ཙྪ་ཡ་གྲིབ།
ཛ་པ་བཟླས་པ་ཛ་བ་ཤུགས། ཛ་ཊ་རལ་པ་ཙྪ་ཏར་གདུགས། ། ཛ་ཏི་སྐྱེ་བ་ཛ་
ཊི་བླུན། ། ཛྷ་ཊི་ཡུད་ཙམ་ཁོ་ནའོ། ། ཛི་ན་རྒྱལ་བ་ཙཱ་ན་རྒྱ། ། ཙིན་བསམ་
པ་ཙིནྡྷ་ཆོད། ། ཛི་བ་མཚོ་བ་ཛི་ཧྭ་ལྕེ། ། ཏ་གྱུར་ད་བྱིན་ཏ་ཏྲ་དེར། ། ད་ཡ་
སྙིང་རྗེ་ཏཱ་ཡ་དེར། ། ད་ན་སྦྱིན་པ་དྷ་ན་ནོར། ། ཏ་ར་ཆོས་ཆེར་ཏཱ་ར་



578
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
སྒྲོལ། ། དནྟ་གདུལ་བ་དནྟ་སོ། ། དཎྜ་དབྱིག་པ་ཏནྡྲ་རྒྱུད། ། ཏ་ཐ་དེ་ནས་
ད་ཤ་བཅུ། དྲི་ཤ་བལྟ་བ་དི་ཤ་ཕྱོགས། ། དྭེ་ཥ་ཞེ་སྡང་དེ་ཤ་ཡུལ། ། དེ་པ་
སྒྲོན་མེ་དི་པ་གླིང་། ། དི་བ་ཉིན་མོ་དི་བ་ལྷ། ། ཏ་ཏཱ་དེ་ཉིད་ད་དྭ་བྱིན། ། ཏཱ་
ནུ་སྲབ་པ་དྷཱ་ནུ་གཞུ། ། ཏཱ་ལ་ལྕང་མ་ཏ་ལ་མཐིལ། ། ཏི་ལ་ཐིག་ལེ་ཏཱི་ལ་ཏིལ།
དུ་ཟླ་གདུག་པ་ཧུ་ཚིམས། ། དྷུ་ཏ་སྐྱེལ་མ་དྷུ་ཏ་བསལ། ། ཏཱ་ཡ་ཁྱོད་ཀྱི་རཱ་ཡ་
གཉིས། ། ཏྲི་ དྷ་ རྣམ་ གསུལ་དྲི་ དྷ་ བརྟན། ། ན་མཿ ཕྱག་འཚལ་ནཱ་མ་
མིང་། ། ནཱ་ཁ་སེན་མོ་ནཱ་ག་ཀླུ། ། ནཱ་ཤ་ཟད་པ་ནཱ་པ་སྣ། ། ནཱ་ད་ང་རོ་ན་ཐ་
མགོན། ནཱ་དི་ཆུ་ཀླུང་ནཱ་ཊི་རྩ། ། ནཱ་རྒྱ་བུད་མེད་ནཱ་ར་མི། ། ནཱ་ནཱ་སྣ་ཚོགས་
ན་པ་དགུ། ། ན་ན་མེད་མེད་ནཱ་བ་གྲུ། ། པཀྱི་འདབ་ཆགས་པཀྵ་ཕྱོགས། །
པཱ་ཥ་ཎ་རྡོ་བྷཀྵ་བཟའ། ། ཕ་ལ་འབྲས་བུ་པ་ལ་བསྐྱོངས། ། བཱ་ལ་བྱིས་པ་བ་ལ་
སྟོབས། ། བ་ཧུད་སུང་པ་བ་ཧུ་མང་། ། པ་རི་ཡོངས་སུ་པ་ར་གཞན། ། བྷཱརྨ་
ཆུང་མ་བྷ་ར་ཁུར། ། བྷངྒ་འཆག་པ་བངྐ་པངྐ། ། བྷཱ་ད་འོད་སྐྱེས་པ་ཙ་
འཚེ། ། བྷཉྫ་བཅོམ་པ་པ་ལྔ། ། བནྡྷ་འཁྱིག་པ་བྷཎྜ་སྣོད། ། པཱ་ད་རྐང་པ་པ་
ཐ་ལམ། ། པ་ཏྲ་ལྷུང་བཟེད་པ་ཊ་ཟན། ། པ་ཏྲ་ལོ་མ་བྷ་དྲ་བཟང་། ། པཱི་ཏ་
སེར་པོ་པི་ཏ་ཕ། ། པཱུ་ཛ་མཆོད་པ་བྷུ་ད་ལག ། མ་ཐ་འབིགས་པ་མ་ད་
མྱོས། ། མ་ཏ་འདོད་ལུགས་མཱ་ཏ་མ། ། མ་ཏི་བློ་གྲོས་མ་ན་ཡིད། ། མཱ་ན་ང་
རྒྱལ་མཱ་ཎ་འཇམ། མཱ་ཡཱ་ཡ་རང་བཞིན་མཱ་ཡ་སྒྱུ། མཱ་ཡ་བདག་གི་མཱ་ལ་
རྒྱུན། ། མ་ལ་དྲི་མ་མལླི་གྱད། ། མ་ར་འཆི་བ་མཱ་ར་བདུད། མརྨ་ཆ་ཤས་མ་
རྒྱ་ཆང་། ། མ་མ་བདག་གི་མ་རྒྱུ་དབུས། མཎྜ་ཐུག་པ་མནྡཱ་སྔགས། ། མུ་ཀ་
ལྐུག་པམཱུརྞ་བླུན། ། མུ་ཥ་བྱི་བ་མུ་ཁ་གདོང་། ། མུ་ལ་ལ་ཕུག་མུ་མྱ་རིན། །



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད།
579
མུ་ལ་བརྩེ་བ་མ་དྲ་རྒྱ། ། མུ་ཏྲ་གཅི་བ་མུ་ཁྲི་བླུན། མུཉྩི་མགོ་ཟླུམ་མུཌྷ་
རྨོངས། ། མཱུ་ཙ་འཁྲུལ་པ་མུ་ཙ་ལྷམ། ། མུཎྜི་ཁུ་ཚུར་མུཀྟི་གྲོལ། ། མུཉྩ་
གཏོང་བ་མུཉྫ་ན། ། གཙང་རིགས་ཡང་ན་ཟུར་ཕུད་དོ། ། ཡ་གྱུར་ཡ་གང་ཡ་
ཝ་ནས། ། ཡ་འགྲོ་ཡཀྵ་གནོད་སྦྱིན་ནོ། ། ཡ་དི་གལ་ཏེ་ཡ་ད་ནི། ། གང་ཚེ་
ཡ་ཋ་ཇི་བཞིན་ནོ། ། རཱཀྵ་ས་སྲིན་པ་རཀྵ་བསྲུང་། ། ར་ག་འདོད་ཆགས་རངྒ་
ཚོས། ། ར་ཐ་ཤིང་རྟ་ར་ཏ་དགའ། ། རཱ་ཛ་རྒྱལ་པོ་ར་ཛ་རྡུལ། ། ལཀྵ་ཎ་
མཚན་ལ་འབུམ། ། མ་ ཤུ་ན་སྒོག་ལ་མ་དགའ། ། ཝརྨ་ གོ་ཆ་ཝཱ་མ་
གཡོན། ། ཝ་ན་ར་སྤྲེ་ཝ་ན་ཚལ། ། ཝ་ར་ཧ་ཕག་ཝ་ར་མཆོག ། ཝཱ་ད་བགྲོ་
གླེང་ཝ་ཏ་རླུང་
། ། ཝ་ཤ་དབང་བ་ཝད་རིགས། ། ཤ་ན་བཙོ་མ་ཤུ་ན་ཁྱི། །
ཤོ་དྷ་ན་བཟང་ཤུ་བྷ་དཀར། ། ཤོ་པཱ་ཎ་སྐས་ཤུ་བྷ་དགེ། ། ཤ་ར་བ་རྫ་ཤ་ར་
མདའ། ། ཤ་ཥ་གཡོ་སྒྱུ་ཤ་ཏ་བརྒྱ། ། ཤངྐ་ཡིད་གཉིས་ཤང་དུང་། ། ཤི་ཀུ་
བསླབཔ་ཤཱི་ཁ་གཙུག ། ཤཱི་ལ་ཚུལ་ཁྲིམས་ཤི་ལ་རྡོ། ། ཤཱི་ཏ་གྲང་བ་ཤི་ཏ་
དཀར། ། སཱི་ར་ཆུ་རྒྱུས་ཤི་རི་མགོ། ། ཤུ་ཀྲ་ཐིག་ལེ་ཤུཀླ་དཀར། ། ཤུ་ཏྲ་ཞིང་
པ་ཤུ་ར་དཔའ། ། སངྒྷ་དགེ་འདུན་སངྒ་ཐོགས། ། སཱ་ར་སྙིང་པོ་ས་ར་
མཚོ། ། ས་ཕྱྭ་གཡས་པ་ས་ལ་དབུགས། ། ས་ཏྲ་སེམས་ཅན་སཏུ་བདེན། །
སཱརྦ་ཚོང་པ་སཱ་ཁི་གྲོགས། ། སཛྷ་སྟབས་སུ་པ་ཀྱི་དཔང་། ། སམྦ་ར་སྡོམ་སམྦྷ་
ར། ། ཚོགས་ཏེ་བསགས་པར་བྱ་བའོ། ། ཧ་ར་དྲ་བ་ཧཱ་ར་འཕྲོག ། ཧསྟ་
ལག་པ་ཧ་ཐ་ཁྲོམ། ། ཁ་ཎ་སྐད་ཅིག་ཀྱི་ཎ་རྫོགས། ། ཀྵ་ཏ་ཉམས་པ་གླུ་མ་
བཟོད། ། ཅེས་བྱ་བས་མཚོན་པར་ནུས་སོ། ། རིང་སྦྱངས་ཕྲ་བའི་ཕྲ་བ་
ཡང་། ། མ་འདྲེས་ཁབ་ལེན་ལྕགས་ཕྱེ་བཞིན། ། ཞིབ་མོའི་བློ་ཅན་ཡིད་ཁ་



580_
ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རུ། ། རྩིང་སྤྱོད་བཟོ་ལུམ་ཇི་ལྟར་འབབ། ། དེར་བདག་གི་མ་ལ་ང་ལ་ཕྱིས་
ཀྱང་གནས་ཁང་གཡར་དགོས་སོ་ཞེས་གདམས་ཏེ། གློ་བོ་ནས་གུང་ཐང་བརྒྱུད་
སྐྱི་རོང་གི་འཕགས་པ་རང་བྱོན་མཇལ་སྟེ་བལ་པོ་ཡེ་རང་གི་གྲོང་ཁྱེར་ཆེན་པོར་
བྱོན། དེར་བལ་པོའི་པཎྜི་ཏ་ཛི་ཝ་སེ་ན་ལས་འཁོར་ལོ་སྡོམ་པའི་དཀྱིལ་འཁོར་
དུ་དབང་མནོས་ཤིང་། གདམས་པ་དང་རྗེས་སུ་གདམས་པ་ཡང་རྒྱ་ཆེར་
མནོས་ནས་རྣལ་འབྱོར་པའི་ཆས་སུ་བསྒྱུར་ཏེ། རྒྱ་གར་ལ་བྱོན་པའི་ལམ་དུ་
དགེ་སློང་འཕགས་པའི་རིགས་ཀྱང་གཤེགས། དེར་ལྷ་གནས་སུམ་ཅུ་རྩ་གསུམ་
ལན་གསུམ་བགྲོད་པའི་ཛོ་གི་ཨ་མྲྀ་ཏ་ནཱ་ཐ་ལ་པཎ་ཆེན་རིན་པོ་ཆེ་ལ་ཞུ་ཡིག་
འབུལ་བར་མཛད་ནས། རྡོ་རྗེ་གདན་གྱི་བྱང་ཆུབ་ཆེན་པོ་ལ་ཕྱག་མཆོད་སྨོན་
ལམ་རྣམ་གྲངས་མང་དུ་གནང་ནས། སླར་རང་གི་འཁྲུངས་པའི་ཡུལ་སེངྒེའི་
གླིང་དུ་བསྐྱོད་པར་དགོངས་ཏེ་བྱོན་པས་ལམ་དུ་གྲུ་ཞིག་པའི་རྐྱེན་ལས་ཕ་རོལ་
གྱི་གནས་སུ་གཤེགས་ཅེས་གཏམ་དུ་སྒྲོག་པ་ལས་སོ། ། གང་ཡང་སྐྱེས་བུ་སྲོག་
འདོར་བའི། ། རྐྱེན་ནང་འདི་ཞེས་མ་ངེས་ཚུལ། ། རང་ལས་སྔོན་གྱི་མཐུའོ་
ཅེས། ། ལན་བརྒྱར་ཡིད་ལ་བསམ་པར་རིགས། ། དེ་ལྟ་བུའི་པཎྜི་ཏ་དེའི་
སེམས་ཀྱིས་ཡོངས་སུ་གཟུང་བ་བདག་ཡིན་ཏེ་རང་གི་སྐྱེ་བ་བརྟགས་པའི་རྟེན་
འབྲེལ་ལས་ཀྱང་བརྫུན་མེད་པར་རིག་ཅིང་། རྒྱུ་མཚན་གཞན་ཡང་པཎྜི་ཏ་
དེས་ཕྱག་གིས་འདུ་མཛད་པའི་རྒྱ་གར་གྷལྕེ་དང་། ལྷུང་བཟེད་དང་། སྤྱི་བླུག་
དང་། ཆོས་གོས་གསུམ་སོགས་མཐོང་བས་ཀྱང་དྲན་པ་སད་ཅིང་། མཚུར་
ཕུར་ཀརྨ་པ་ཆོས་གྲགས་རྒྱ་མཚོའི་ཕྱག་ཏུ་པཎྜི་ཏ་ཉིད་ཀྱིས་ཕྱག་གིས་ཕུལ་བའི་
དཀྱིལ་འཁོར་ཉ་ཐིག་གི་ལྷ་བེམ་མཐོང་བས་ཀྱང་དྲན་པ་ཡོངས་སུ་བསོས་ལ།



པཎྜི་ཏ་ཆོས་ཀྱི་ཉིན་མོར་བྱེད་པའི་རྟོགས་བརྗོད། ། 581
སླར་སྔར་སིངྒ་ལའི་གླིང་ནས་བསྣམས་བྱོན་པའི་མདོ་སྡེ་སྙིང་རྗེ་པདྨ་དཀར་པོའི་
རྒྱ་དཔེའི་གླེག་བམ་པཎྜི་ཏ་རང་གིས་ཤིང་ཤུན་ལ་ཕྱག་རིས་སུ་མཛད་པའི་དཔེ་
དེ་ཡང་ལོ་ཙཱ་བཤེས་གཉེན་རྣམ་པར་རྒྱལ་བས་མོས་ཞེན་གྱིས་ཀརྨ་པའི་ཕྱག་
དཔེའི་ཁྲོད་ནས་ཕྱུངས་ཏེ་བདག་ལ་བྱིན་པ། དེང་སང་ཆོས་ལུང་བྱང་རྩེ་ན་
མཆོད་ཡུལ་དུ་བཞུགས་ལ། གཞན་ཇོ་བོ་ལ་བསྟོད་པ་སྡེབ་སྦྱོར་དུ་མཛད་པ།
ཆོས་རྗེ་རྡོ་རྗེ་གདན་པ་ལ་བསྟོད་པ། སྟག་ལུང་ངག་དབང་གྲགས་པའི་བྲིས་
ལན་མང་པོ། གློ་བོར་བརྩམས་པའི་མགོན་པོའི་རྐང་བརྒྱད། ལམ་ནས་པཎ་
ཆེ་ལ་ཞུ་ཡིག་ཕུལ་བའི་དཔེ་རྣམས་དང་། སློབ་དཔོན་སྲས་མཆོག་གི་ལག་ནས་
བརྒྱུད་པའི་སྒྲ་ཡིག་ཡི་གེ་དྲུག་མ། འཕགས་མ་རལ་གཅིག་མའི་སྒྲུབ་སྐོར་
སོགས་རེ་རེ་མཐོང་བའི་མོད་ལ་ཡང་ལུས་པ་སྤུ་ལང་ལོང་དུ་གཡོ་ཞིང༌། དགའ་
སྐྱོ་ཟུང་འབྲེལ་གྱིས་ཡིད་ཡོངས་སུ་གཡེངས་བ་འདིའོ། ། གང་སྔོན་ཤེས་བྱའི་
གནས་དག་ལ། ། གཟིགས་པ་མི་དམན་པཎྜི་ཏ། ། ཕྱི་མའི་དུས་འདིར་
བདག་ལྟ་བུའི། ། རྨོངས་པའི་ལུས་ཅན་འདི་རེ་ཀོ། ། ཁྱོད་ཀྱིས་རབ་བསྲུངས་
ཚུལ་ཁྲིམས་མཐུས། ། དལ་འབྱོར་སྙིང་པོ་མཆོག་ཐོབ་ཅིང་། ། སྔ་མའི་བག་
ཆགས་རྗེས་འབྲེལ་བས། ། ཡང་ཡང་སྨོན་ལམ་ཡུལ་ལ་དད། ། ཁྱེད་མཐོང་
ཡོངས་སུ་འདྲིས་པ་ཡི། ། ཕ་མ་མཁན་པོ་སློབ་དཔོན་གྱིས། ། ཡོངས་སུ་
བསྐྱངས་ཤིང་ཀ་མེ་ཡང་། ། མ་ཕྱིར་བུ་བཞིན་རྗེས་སུ་འབྲངས། ། ཀྱེ་ཧུད་
བསམ་ན་རབ་སྐྱོ་བ། ཚེ་རབས་གོང་མའི་དྲིན་པ་དག ། རྨི་ལམ་ཡུལ་གྱི་རོལ་
རྩེད་ལྟར། ། བདག་བློར་དོགས་པ་མེད་པར་སྤྱོད། ། དེ་ལྟར་ན་པཎྜི་ཏ་ཆོས་
ཀྱི་ཉིན་མོར་བྱེད་པར་སྐྱེ་བ་གཟུང་པའི་ཡལ་འདབ་ཏེ་རབ་ཏུ་བྱེད་པ་བཅུ་
གཅིག་པའོ།། །།



582
༄༅ ། ། སྟོད་ཚོགས་བཀྲ་ཤིས་ཡལ་འདབ་
ཅེས་བྱ་བ་བཞུགས་སོ། །
༄༅། ། ཎ་མ#ཎྞཾ༌ ཨཱརྱ་བཅོམ་ལྡན་ཤཱཀྱ་སེངྒེ་ཡིས། ། ནག་པོའི་མིང་ཅན་
རྣལ་འབྱོར་ཞེས། ། གསལ་བར་ལུང་བསྟན་བར་མ་དོར། ། རྫོགས་སངས་
རྒྱས་གྱུར་ལ་ཕྱག་འཚལ། ། གང་ཐུགས་སྒྱུ་མའི་ཟློས་གར་ནི། ། འཕགས་ཡུལ་
རྒྱལ་པོའི་སྲས་སུ་བལྟམས། ། ར་ཏན་ཆེན་པོ་བྷ་ཧུ་ལ། ། གྲུབ་པའི་ཁྱུ་མཆོག་
ལ་ཕྱག་འཚལ། ། ཡེ་ཤེས་གསལ་བའི་སྤྱན་ལྡན་པ། ། ཇོ་བོ་ལྷ་ཅིག་མཚན་
འཆང་དེས། ། གསུང་གི་དབང་བསྐུར་ལོ་ཙཱ་བ། ། རོང་ཟོམ་ཆོས་བཟང་ལ་
ཕྱག་འཚལ། ། བསམ་གྱིས་མི་ཁྱབ་ཆོ་འཕྲུལ་གྱི། ། བརྟུལ་ཞུགས་སྤྱོད་པའི་
གར་མཁན་མཆོག ། ཕག་མོས་རྗེས་བཟུང་འབབ་རོམ་པ། ། དར་མ་དབང་
ཕྱུག་ལ་ཕྱག་འཚལ། ། དཔལ་ལྡན་ས་སྐྱའི་རིགས་འཛིན་དབང་། ། འཁོན་
སྟོན་གྲགས་པ་རྒྱལ་མཚན་གྱིས། ། བཀའ་ཡི་ངེས་གསལ་མཆོག་གྱུར་པ། །
ཨ་ཝ་དྷུ་ཏི་ལ་ཕྱག་འཚལ། ། ཧྲི་ཏྠིའི་གསང་སྔགས་འབྲུག་སྒྲའི་དབྱངས། ། མི་
མཐུན་ཕྱོགས་ལས་རྣལ་རྒྱལ་བ། ། མཚན་འཛིན་མཆིང་བ་ལས་གྲོལ་བའི། །
ཞང་སྟོན་འཁྲུལ་ཞིག་ལ་ཕྱག་འཚལ། ། གཉོས་རིགས་དམ་པའི་གནས་སུ་
བལྟམས། ། དཀའ་སྤྱད་མཐར་ཕྱིན་གྲུབ་པའི་རྗེ། ། སྣང་བ་ཡེ་ཤེས་རོལ་པ་
ཅན། ། སངས་རྒྱས་རས་ཆེན་ལ་ཕྱག་འཚལ། ། དེ་ཉིད་ཞིང་འདིར་སླར་བྱོན་



སྟོད་ཚོགས་བཀྲ་ཤིས་ཡལ་འདབ།
583
ནས། ། ཤེས་བྱའི་གནས་རྣམས་ཀུན་མཁྱེན་ཅིང་། ། དམ་ཅན་བྲན་དུ་འཁོལ་
མཛད་པའི། སདྷ་བྷ་དྲ་ལ་ཕྱག་འཚལ། ། ཐུབ་བསྟན་བཀྲ་ཤིས་ཕན་བདེའི་
དཔལ། ། ངེས་ཚིག་ལྡན་པའི་གཞུང་ལུགས་བརྒྱའི། ། ལུང་རིགས་སྨྲ་བའི་
དབང་ཕྱུག་མཆོག ། འཇམ་དབྱངས་ཆོས་རྗེས་ལ་ཕྱག་འཚལ། ། དཔལ་ལྡན་
སེང་གེའི་གླིང་མཆོག་ཏུ། ། ཆོས་ཀྱི་ཉིན་བྱེད་ལེགས་འཁྲུངས་ནས། ། གངས་
རིའི་ལྗོངས་འདིར་སྔོན་བྱོན་པའི། ། རྒྱ་གར་པཎ་ཆེན་ལ་ཕྱག་འཚལ། ། དེ་
ལྟར་བླ་མའི་ཚོགས་རྣམས་ལ། ། ཀུན་ནས་དགའ་བས་གུས་ཕྱག་འཚལ། །
རང་ཤར་རང་གྲོལ་ཆེན་པོ་ཡི། ། ཟབ་མོ་མཆོག་དེ་རྟོགས་པར་ཤོག ། སྭ་སྟི།
བཀྲ་ཤིས་གང་ཞིག་དཔལ་ལྡན་སྤྱོད་པའི་རྡོ་རྗེ་ཅེས། ། འཛམ་གླིང་འདི་ན་མ་
སྦས་མངོན་སུལ་ཡོངས་གྲགས་པ། ། རྣལ་འབྱོར་དབང་ཕྱུག་ནག་པོ་སྤྱོད་པའི་
བཀྲ་ཤིས་གང་། ། བདེན་པ་དེས་ཀྱང་བདེ་མཆོག་ལ་གནས་བཀྲ་ཤིས་ཤོག
ར་ཏན་བྷ་ལ་ངེས་མེད་ཤུགས་འབྱུང་སྤྱོད་པ་སྐྱོང་། ། རོང་ཟོམ་ལོ་ཙཱ་སྒྲ་བསྒྱུར་
མཁས་པའི་ཕུལ་དུ་ཕྱིན། འབབ་རོམ་དར་མ་ཕྱག་རྒྱ་ཆེ་ལས་མ་གཡོས་པ། །
བདེན་པ་དེས་ཀྱང་བདེ་མཆོག་ལ་གནས་བཀྲ་ཤིས་ཤོག ། ཨ་ཝ་དྷུ་ཏི་མ་བཅོས་
ལྷུག་པའི་ངང་ལ་བཞུགས། ཞང་སྟོན་འཁྲུལ་ཞིག་དགྲ་བགེགས་ཚར་གཅོད་
དྲག་ལས་བསྒྲུབ། ། གཉོས་བན་རས་ཆེན་སྣ་ཚོགས་རྟེན་འབྲེལ་མིག་འཁྲུལ་
རྩེ། ། བདེན་པ་དེས་ཀྱང་བདེ་མཆོག་ལ་གནས་བཀྲ་ཤིས་ཤོག སདྷ་བྷ་དྲ་ལྷ་
སྲིན་སྡེ་བརྒྱད་བྲན་དུ་འཁོལ། ། འཇམ་དབྱངས་ཆོས་རྗེ་གཞུང་བརྒྱའི་ཆོས་ཀྱི་
འཁོར་ལོ་བསྐོར། ཆོས་ཀྱི་ཉིན་བྱེད་གནས་ལྔ་རིག་པའི་པཎྜི་ཏ། བདེན་པ་
དེས་ཀྱང་བདེ་མཆོག་ལ་གནས་བཀྲ་ཤིས་ཤོག ། འཇམ་མགོན་བླ་མ་གྲུབ་པའི་
དཔའ་བོའི་མཚན་འཆང་བ། ། དཔལ་ལྡན་ཀུན་ཏུ་དགའ་བ་རང་གྲོལ་མཆོག་
གི་རྗེ། ། བློ་གསལ་རྒྱ་མཚོའི་སྡེ་ཞེས་འགྲོ་བ་འདྲེན་པའི་གཙོ ། བདེན་པ་



584
ཀུ ན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
དེས་ཀྱང་བདེ་མཆོག་ལ་གནས་བཀྲ་ཤིས་ཤོག ། ངོ་མཚར་བཀྲ་ཤིས་ཀྱི་ཡལ་
འདབ་བཅུ་གཉིས་པའོ། ། ། །
བླ་མ་ཡེ་ཤེས་མཆོག་ནས་ལྷག་པའི་བསམ་པ་དཀར་པོས་ཡོན་སྦྱོར་གྱིས་པར་དུ་བཏབ་
པའི་དགེ་བ་འདིས་འགྲོ་བ་མ་ལུས་པ་ཐར་པའི་ལམ་དུ་བགྲོད་པའི་རྒྱུར་གྱུར་ཅིག



རྩོམ་སྒྲིག་འགན་འཁུར་པ། བསྟན་འཛིན་ཕུན་ཚོགས།
责任编辑: B%E3g
མདུན་ཤོག་ཇུས་འགོད་པ། མེ་ལོང་།
is |: # ཚེ
༄༅ །། རྗེ་བཙུན་ཀུན་དགའ་གྲོལ་མཆོག་གི་ཕྱི་ནང་གསང་གསུམ་གྱི་རྣམ་ཐར།
རྩོམ་པ་པོ། ཀུན་དགའ་གྲོལ་མཆོག
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། ། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། 010-64275311
པར་འདེབས་མཁན།
པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
པེ་ཅིན་དབྱི་ཧུའི་པར་འདབ
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
850mmX 1168mm 1/32
པར་ཤོག
18.5
པར་གཞིའི་སྒྲིག་ཐེངས། 2005ལོའི་ཟླ་7པར་པར་གཞི་དང་པོ་བསྒྲིགས།
པར་ཐེངས། 2005ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས། 0001-2000
རིན་གོང་། སྒོར་29.50



图书在版编目(CIP)数据
贡噶卓确传贡噶卓确著,-北京:民族出版社,
2005.6
ISBN 7-105-07074-9
,贡噶卓确-传记一藏语
1,贡,1,贡
IV. B949.92
中国版本图书馆 CIP数据核字(2005) 第070912号
民族出版社出版发行
(北京市和平里北街14号 邮编100013)
民族出版社微机照排艺辉印刷有限公司印刷
各地新华书店经销
2005年7月第1版 2005年7月北京第1次印刷
开本:850×1168 毫米 1/32 印张:18.5
印数:0001-2000 册 定价:29.50 元
该书如有印装质量问题,请与本社发行部联系退换



G
#pདཔལ་ལྡན་དུས་ཀྱི་འཁོར་ལོའི་ཇོ་ནང་པའི་ལུགས་ཀྱི་བླ་མ་བརྒྱུད་པའི་རྣམ་ཐར།
© ཇོ་ནང་ཏཱ་ར་ན་ཐའི་འགྲེལ་པ་སྣ་ཚོགས།
༧ རྗེ་བཙུན་ཀུན་དགའ་གྲོལ་མཆོག་གི་ཕྱི་གང་གསང་གསུམ་གྱི་རྣམ་ཐར། །
རྩོ{E#4#/f#78#
།
G
ZH།
ISBN 7-105-07074-9
UEZHU AN
ISBN 7-105-(070740_K742
Is!787105670749">[E(105) %r 29.507
